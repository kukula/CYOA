<!DOCTYPE html>
<html xmlns="http://www.w3.org/1999/xhtml" xml:lang="en-us" lang="en-us">
<head>
  <link href="https://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.62.1" />

  
  <meta name="viewport" content="width=device-width, initial-scale=1.0">

  <title>Надія є! #FreeSavchenko! Заява Проводу ОУН (б) &middot; AFUO - СУОА</title>
  <meta name="description" content="" />

  
  <link type="text/css" rel="stylesheet" href="https://ozeukes.com/css/print.css" media="print">
  <link type="text/css" rel="stylesheet" href="https://ozeukes.com/css/poole.css">
  <link type="text/css" rel="stylesheet" href="https://ozeukes.com/css/syntax.css">
  <link type="text/css" rel="stylesheet" href="https://ozeukes.com/css/hyde.css">
    <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">


  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  
</head>

  <body class=" ">
  <aside class="sidebar">
  <div class="container sidebar-sticky">
    <div class="sidebar-about">
      <a href="https://ozeukes.com/"><h1 id="logo">AFUO - СУОА</h1></a>
      <p class="lead">
       The Australian Federation of Ukrainian Organisations – Союз Українських Організацій Австралії 
      </p>
    </div>

    <nav>
      <ul class="sidebar-nav">
        <li><a href="/about/"> About </a></li><li><a href="/"> Blog </a></li><li><a href="/contact-us/"> Contact us </a></li><li><a href="/about/member-organisations/"> Organisations </a></li><li><a href="/welcome-to-australia/"> Ласкаво просимо до Австралії </a></li>
      </ul>
    </nav>

    <p>&copy; Copyright 2020</p>
  </div>
</aside>

    <main class="content container">
    <div class="post">
    <h1>Надія є! #FreeSavchenko! Заява Проводу ОУН (б)</h1>
    
    <p><img src="http://www.ozeukes.com/wp-content/uploads/2015/08/OUN.png" alt="OUN"></p>
<p>**Надія є! ****#**<strong>FreeSavchenko!</strong></p>
<p>Для країн Заходу людське життя є найвищою цінністю. Так, зокрема під час бойових дій американський, німецький чи ізраїльський уряди готові на відчайдушні кроки, щоб визволити бранців, що перебувають в руках ворога. Україна, яка перебуває в стані війни, має не один десяток осіб, що перебувають в полоні російсько-терористичного режиму та їх маріонеток «днр-лнр». Савченко, Сенцов, Карпюк… Список наших громадян, незаконно ув’язнених в Росії, є набагато більшим, а отже поточна ціль української держави – в будь який спосіб визволити їх.</p>
<p>Один із символів воюючої України – військова льотчиця Надія Савченко – наразі опинилась під загрозою загибелі. Вона оголосила «сухе голодування», яке, за словами лікарів та адвокатів Надії, може мати смертельний наслідок. Втім, голодування – це єдина наразі можливість змусити російський режим припинити судові маніпуляції, а українську владу та світову спільноту – почати робити реальні, а не декларативні кроки з визволення Савченко з полону.</p>
<p>Зараз українська спільнота по всьому світу піднялася на акції солідарності з Надією. FreeSavchenko – звучить від Канади і до Австралії, від Великобританії і до Аргентини. Організація Українських Націоналістів (бандерівців) закликає світову спільноту так само висловитися на підтримку української полоненої, проявити таку ж солідарність і одностайність у засудження російського терористичного режиму, як це було по відношенню до «Ісламської держави» після кривавих терактів у Парижі восени 2015 року. Захід має вдатися до рішучих кроків, якщо людське життя дійсно є тією цінністю, про яку як про фундаментальну, говорять провідні політики в ЄС і в Америці.</p>
<p>ОУН (б) також закликає громадськість підтримати акції 9 березня на захист Надії Савченко, а українську владу вдатися до рішучих кроків, які дозволять визволити Надію та інших «в’язнів совісті» з російського полону. Українські націоналісти переконані, що вітчизняна влада ще не вичерпала весь дипломатичний потенціал в перемовинах щодо визволення Савченко та інших українських полонених. Ці дні – іспит для української влади на вміння обстоювати національні інтереси і захищати українських громадян.</p>
<p><strong><em>Провід ОУН (б)</em></strong></p>
<p><strong><em>8</em>****<em>-го березня 2016</em></strong></p>

  </div>

  
    </main>

    
  </body>
</html>
