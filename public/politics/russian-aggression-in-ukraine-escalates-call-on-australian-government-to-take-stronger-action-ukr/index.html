<!DOCTYPE html>
<html xmlns="http://www.w3.org/1999/xhtml" xml:lang="en-us" lang="en-us">
<head>
  <link href="https://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.62.1" />

  
  <meta name="viewport" content="width=device-width, initial-scale=1.0">

  <title>СОЮЗ УКРАЇНСЬКИХ ОРГАНІЗАЦІЙ АВСТРАЛІЇ ЗВЕРТАЄТЬСЯ ДО УРЯДУ АВСТРАЛІЇ З ПРОХАННЯМ ПРИЙНЯТИ РІШУЧІ ЗАХОДИ У ЗВ&#39;ЯЗКУ ЗІ ЗРОСТАННЯМ АГРЕСІЇ РОСІЇ ЩОДО УКРАЇНИ &middot; AFUO - СУОА</title>
  <meta name="description" content="" />

  
  <link type="text/css" rel="stylesheet" href="https://ozeukes.com/css/print.css" media="print">
  <link type="text/css" rel="stylesheet" href="https://ozeukes.com/css/poole.css">
  <link type="text/css" rel="stylesheet" href="https://ozeukes.com/css/syntax.css">
  <link type="text/css" rel="stylesheet" href="https://ozeukes.com/css/hyde.css">
    <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">


  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  
</head>

  <body class=" ">
  <aside class="sidebar">
  <div class="container sidebar-sticky">
    <div class="sidebar-about">
      <a href="https://ozeukes.com/"><h1 id="logo">AFUO - СУОА</h1></a>
      <p class="lead">
       The Australian Federation of Ukrainian Organisations – Союз Українських Організацій Австралії 
      </p>
    </div>

    <nav>
      <ul class="sidebar-nav">
        <li><a href="/about/"> About </a></li><li><a href="/"> Blog </a></li><li><a href="/contact-us/"> Contact us </a></li><li><a href="/about/member-organisations/"> Organisations </a></li><li><a href="/welcome-to-australia/"> Ласкаво просимо до Австралії </a></li>
      </ul>
    </nav>

    <p>&copy; Copyright 2020</p>
  </div>
</aside>

    <main class="content container">
    <div class="post">
    <h1>СОЮЗ УКРАЇНСЬКИХ ОРГАНІЗАЦІЙ АВСТРАЛІЇ ЗВЕРТАЄТЬСЯ ДО УРЯДУ АВСТРАЛІЇ З ПРОХАННЯМ ПРИЙНЯТИ РІШУЧІ ЗАХОДИ У ЗВ&#39;ЯЗКУ ЗІ ЗРОСТАННЯМ АГРЕСІЇ РОСІЇ ЩОДО УКРАЇНИ</h1>
    
    <p><img src="http://www.ozeukes.com/wp-content/uploads/2014/10/image001.png" alt="Australian Federation of Ukrainian Organisations"></p>
<p><strong>ПРЕС-РЕЛІЗ</strong></p>
<p>1 лютого 2017р.</p>
<h3 id="-------">СОЮЗ УКРАЇНСЬКИХ ОРГАНІЗАЦІЙ АВСТРАЛІЇ ЗВЕРТАЄТЬСЯ ДО УРЯДУ АВСТРАЛІЇ</h3>
<p>З ПРОХАННЯМ ПРИЙНЯТИ РІШУЧІ ЗАХОДИ
У ЗВ'ЯЗКУ ЗІ ЗРОСТАННЯМ АГРЕСІЇ РОСІЇ ЩОДО УКРАЇНИ</p>
<p>Союз українських організацій Австралії (СУОА) закликав сьогодні Уряд Австралії засудити ескалацію агресії російських терористичних угруповань в Україні на Донбасі.</p>
<p>У листі до міністра закордонних справ Julie Bishop (Джулі Бішоп) СОУА звернувся з проханням до Уряду Австралії офіційно вимагати від Російської Федерації негайного припинення військових дій і чіткого дотримання угоди про припинення вогню.</p>
<p>Голова СУОА Стефан Романів зазначив: “СУОА закликає Уряд Австралії посилити політичний, економічний і дипломатичний тиск на Кремль, оскільки це небезпечне зростання агресії може призвести до гуманітарної катастрофи і подальшої ескалації бойових дій”.</p>
<p>Чисельні доповіді підтверджують невпинні атаки в районі Авдіївки на Донбасі з використанням важкої артилерії і мінометів. Напади відбулися протягом двох останніх днів.</p>
<p>Відповідно до повідомлень головного управління антитерористичною операцією й Міністерства закордонних справ України, російські війська продовжують обстрілювати українські позиції, що призвело до людських втрат і руйнування майна.</p>
<p>Тисячі мешканців Авдіївки залишились без води, електрики і опалення. У зв'язку зі складними погодними умовами і постійними обстрілами гуманітарна ситуація у цьому районі продовжує погіршуватись.</p>
<p>У своїй заяві міністерство закордонних справ України зазначило:</p>
<p>_“_<em>Такі дії Кремля можуть кваліфікуватися як воєнний злочин, грубе порушення Женевських конвенцій від 12 серпня 1949 року, незаконне, безпричинне і широкомасштабне знищення майна, не викликане воєнною необхідністю.</em></p>
<p><em>Очевидно, що нинішня ескалація на Донбасі свідчить про те, що Російська Федерація продовжує зухвало ігнорувати свої зобов’язання в рамках Мінських домовленостей, маючи на меті не допустити стабілізацію ситуації і досягнення будь-якого прогресу в безпековій і гуманітарній сферах.__”</em></p>
<p>“Немає сумніву у тому, що питання російської агресії на сході України випало з під уваги на фоні інших міжнародних подій. Ми цінуємо те, що Уряд Австралії слідкує за ситуацією, але зараз настав час знову бути набагато активнішими. Австралія повинна заявити про те, що вона засуджує агресію Росії і буде підтримувати Україну у збереженні спільних цінностей і принципів” - сказав пан Романів.</p>
<p><strong><em>контактний телефон для отримання додаткової інформації – Стефан Романів 0419 531 255</em></strong></p>

  </div>

  
    </main>

    
  </body>
</html>
