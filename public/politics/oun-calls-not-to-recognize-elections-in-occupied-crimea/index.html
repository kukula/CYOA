<!DOCTYPE html>
<html xmlns="http://www.w3.org/1999/xhtml" xml:lang="en-us" lang="en-us">
<head>
  <link href="https://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.62.1" />

  
  <meta name="viewport" content="width=device-width, initial-scale=1.0">

  <title>ОУН закликає не визнавати виборів  в окупованому Криму &middot; AFUO - СУОА</title>
  <meta name="description" content="" />

  
  <link type="text/css" rel="stylesheet" href="https://ozeukes.com/css/print.css" media="print">
  <link type="text/css" rel="stylesheet" href="https://ozeukes.com/css/poole.css">
  <link type="text/css" rel="stylesheet" href="https://ozeukes.com/css/syntax.css">
  <link type="text/css" rel="stylesheet" href="https://ozeukes.com/css/hyde.css">
    <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">


  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  
</head>

  <body class=" ">
  <aside class="sidebar">
  <div class="container sidebar-sticky">
    <div class="sidebar-about">
      <a href="https://ozeukes.com/"><h1 id="logo">AFUO - СУОА</h1></a>
      <p class="lead">
       The Australian Federation of Ukrainian Organisations – Союз Українських Організацій Австралії 
      </p>
    </div>

    <nav>
      <ul class="sidebar-nav">
        <li><a href="/about/"> About </a></li><li><a href="/"> Blog </a></li><li><a href="/contact-us/"> Contact us </a></li><li><a href="/about/member-organisations/"> Organisations </a></li><li><a href="/welcome-to-australia/"> Ласкаво просимо до Австралії </a></li>
      </ul>
    </nav>

    <p>&copy; Copyright 2020</p>
  </div>
</aside>

    <main class="content container">
    <div class="post">
    <h1>ОУН закликає не визнавати виборів  в окупованому Криму</h1>
    
    <p><img src="http://www.ozeukes.com/wp-content/uploads/2015/08/OUN.png" alt="OUN"></p>
<h3 id="-----">**ОУН закликає не визнавати виборів **</h3>
<h3 id="--"><strong>в окупованому Криму</strong></h3>
<p>Організація Українських Націоналістів (бандерівців) засуджує проведення 18 вересня 2016 року виборів до Державної думи Російської Федерації на окупованих територіях Автономної Республіки Крим і міста Севастополя та звертається до урядів держав із закликом про невизнання їх результатів.</p>
<p>Факт збройної агресії Російської Федерації проти України, окупації її суверенної території підтверджений резолюціями Генеральної Асамблеї ООН від 27 березня 2014 року, Парламентської Асамблеї Ради Європи від 25 червня 2015 року, визнаний та засуджений абсолютною більшістю країн світу.</p>
<p>Збройні сили Російської Федерації та створені нею терористичні організації «Донецька народна республіка» та «Луганська народна республіка» ведуть війну проти України, влаштовують масовий терор проти мирного населення на тимчасово окупованих територіях, порушуючи загальновизнані норми міжнародного права. В анексованому Росією Криму здійснюється брутальне переслідування українців за свої погляди, систематичне придушення прав кримськотатарського народу, примушування до залишення історичного місця проживання.</p>
<p>Черговим кроком в насильницькій інкорпорації українського Криму до складу Російської Федерації мають стати вибори до російського законодавчого органу – Державної думи. Використання засобів демократичного суспільства – права на мирний протест, бойкот виборів є небезпечними для мешканців Криму: «Попереджаю, що камер в СІЗО багато, є вільні камери і на Магадані, і в інших північних округах – Росія велика, зими суворі» – очевидно, такою є передвиборча програма проголошеної російськими окупантами «прокурором Криму» і за сумісництвом кандидата в депутати Державної Думи від путінської партії «Єдина Росія» Наталії Поклонської.</p>
<p>З точки зору національного та міжнародного права результати таких псевдовиборів в Криму є юридично нікчемними і такими, що не створюють жодних правових наслідків, не будуть визнані ані Україною, ані міжнародним співтовариством.</p>
<p>Водночас, враховуючи, що в Російській Федерації вибори до Державної думи проводяться за змішаною виборчою системою, де 225 депутатів обирається за єдиними федеральними списками (за які будуть примушувати голосувати й мешканців окупованого Криму), а 225 – за мажоритарними округами (чотири з яких окупаційна адміністрація утворила на території Криму), не можуть бути визнаними результати виборів не лише у цих чотирьох мажоритарних округах, але й за 225 депутатів, обраних за федеральними списками.</p>
<p>Організація Українських Націоналістів звертається до правоохоронних органів України з вимогою вжити всіх відповідних заходів щодо притягнення до кримінальної відповідальності осіб, винних в організації, проведенні та участі у незаконних виборах до законодавчого органу держави-агресора на окупованих територіях Автономної Республіки Крим та міста Севастополя.</p>
<p>Організація Українських Націоналістів звертається до Президента, Верховної Ради, уряду України, міжнародних організацій, урядів держав із закликом не допустити незаконних виборів до законодавчого органу держави-агресора на окупованих територіях Автономної Республіки Крим та міста Севастополя, а у разі їх проведення, – невизнання їх результатів в цілому.</p>
<p>Закликаємо громадян України, що перебувають під окупацією в Криму, бойкотувати незаконні вибори та не бути співучасниками злочинів, відповідальність за які передбачена Кримінальним кодексом України.</p>
<p>Окупація – тимчасова, а Україна – вічна!</p>
<p><strong><em>Провід ОУН (б)</em></strong></p>

  </div>

  
    </main>

    
  </body>
</html>
