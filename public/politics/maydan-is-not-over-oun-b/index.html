<!DOCTYPE html>
<html xmlns="http://www.w3.org/1999/xhtml" xml:lang="en-us" lang="en-us">
<head>
  <link href="https://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.62.1" />

  
  <meta name="viewport" content="width=device-width, initial-scale=1.0">

  <title>Майдан не завершився - Провід ОУН  (б) &middot; AFUO - СУОА</title>
  <meta name="description" content="" />

  
  <link type="text/css" rel="stylesheet" href="https://ozeukes.com/css/print.css" media="print">
  <link type="text/css" rel="stylesheet" href="https://ozeukes.com/css/poole.css">
  <link type="text/css" rel="stylesheet" href="https://ozeukes.com/css/syntax.css">
  <link type="text/css" rel="stylesheet" href="https://ozeukes.com/css/hyde.css">
    <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">


  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  
</head>

  <body class=" ">
  <aside class="sidebar">
  <div class="container sidebar-sticky">
    <div class="sidebar-about">
      <a href="https://ozeukes.com/"><h1 id="logo">AFUO - СУОА</h1></a>
      <p class="lead">
       The Australian Federation of Ukrainian Organisations – Союз Українських Організацій Австралії 
      </p>
    </div>

    <nav>
      <ul class="sidebar-nav">
        <li><a href="/about/"> About </a></li><li><a href="/"> Blog </a></li><li><a href="/contact-us/"> Contact us </a></li><li><a href="/about/member-organisations/"> Organisations </a></li><li><a href="/welcome-to-australia/"> Ласкаво просимо до Австралії </a></li>
      </ul>
    </nav>

    <p>&copy; Copyright 2020</p>
  </div>
</aside>

    <main class="content container">
    <div class="post">
    <h1>Майдан не завершився - Провід ОУН  (б)</h1>
    
    <p><img src="http://www.ozeukes.com/wp-content/uploads/2015/08/OUN.png" alt="OUN"></p>
<p>**Майдан не завершився, **</p>
<p><strong>він триває в межах всієї України</strong></p>
<p>_До 2-ї річниці завершення Революції Гідності. _</p>
<p>_ _20 лютого виповнюється 2 роки перемоги Революції Гідності. Важкої перемоги. Перемоги, що коштувала нам життів Героїв Небесної Сотні. Щоб закріпити цю перемогу, найкращі сини й доньки України віддали і віддають свої життя на Донбасі у війні з російським агресором. Агресором, який дав команду вбивати мирних, беззбройних активістів Майдану в лютому 2014 року.</p>
<p>Так, Україна поступово змінюється. Ми будуємо сильну армію, ми розвиваємо громадянське суспільство, ми позбавляємося символів радянської тоталітарної епохи, ми поступово інтегруємося до європейського економічного і культурного простору, при чому не втрачаючи своєї національної самобутності.</p>
<p>Але зло досі не покаране. Не поніс кари жоден з виконавців та організаторів розстрілів мирного Майдану, корумповані чиновники доби Януковича досі впливають на політичне життя країни, а агресор не полишає теренів України разом зі своїми військами, найманцями-терористами, політиками-колаборантами, агентами впливу, інформаційними ресурсами.</p>
<p>Подвиг наших героїв російська агентура намагається затьмарити демагогією про «боротьбу за соціальні стандарти», про «зраду», про необхідність «третього Майдану», а імена героїв хоче замінити на імена «популярних» політиків, представників масової культури, персонажів «жовтої преси», «потішних псевдогромадських діячів», які ніякого стосунку до Майдану не мають.</p>
<p>Патріотична громада, яка відстоює здобутки Революції Гідності, має завершити справу Небесної Сотні та полеглих в АТО захисників України. Найкраще вшанування Героїв – безкомпромісна боротьба з корупціонерами та російською агентурою, російськими окупантами, перемога над ними і утвердження української України. Ми маємо бути гідними подвигу полеглих і достойно жити й творити в ім’я їх світлої пам’яті, наполегливо боротися на обох фронтах – на Донбасі та в Криму і на мирних територіях України. Майдан ще не завершено, він триває, і він розрісся в межах всієї країни.</p>
<p><strong>Слава Україні!</strong></p>
<p><strong>Героям слава!</strong></p>
<p><strong>Провід ОУН (б)</strong></p>

  </div>

  
    </main>

    
  </body>
</html>
