<!DOCTYPE html>
<html xmlns="http://www.w3.org/1999/xhtml" xml:lang="en-us" lang="en-us">
<head>
  <link href="https://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.62.1" />

  
  <meta name="viewport" content="width=device-width, initial-scale=1.0">

  <title>Ігри з історією несуть небезпеку не лише Польщі, але й всьому ЄС &middot; AFUO - СУОА</title>
  <meta name="description" content="" />

  
  <link type="text/css" rel="stylesheet" href="https://ozeukes.com/css/print.css" media="print">
  <link type="text/css" rel="stylesheet" href="https://ozeukes.com/css/poole.css">
  <link type="text/css" rel="stylesheet" href="https://ozeukes.com/css/syntax.css">
  <link type="text/css" rel="stylesheet" href="https://ozeukes.com/css/hyde.css">
    <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">


  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  
</head>

  <body class=" ">
  <aside class="sidebar">
  <div class="container sidebar-sticky">
    <div class="sidebar-about">
      <a href="https://ozeukes.com/"><h1 id="logo">AFUO - СУОА</h1></a>
      <p class="lead">
       The Australian Federation of Ukrainian Organisations – Союз Українських Організацій Австралії 
      </p>
    </div>

    <nav>
      <ul class="sidebar-nav">
        <li><a href="/about/"> About </a></li><li><a href="/"> Blog </a></li><li><a href="/contact-us/"> Contact us </a></li><li><a href="/about/member-organisations/"> Organisations </a></li><li><a href="/welcome-to-australia/"> Ласкаво просимо до Австралії </a></li>
      </ul>
    </nav>

    <p>&copy; Copyright 2020</p>
  </div>
</aside>

    <main class="content container">
    <div class="post">
    <h1>Ігри з історією несуть небезпеку не лише Польщі, але й всьому ЄС</h1>
    
    <p><img src="http://www.ozeukes.com/wp-content/uploads/2015/08/OUN.png" alt="OUN"></p>
<h3 id="----">**Ігри з історією несуть небезпеку **</h3>
<h3 id="------"><strong>не лише Польщі, але й всьому ЄС</strong></h3>
<p><em>Постанова Сейму Польщі – політичні ігри на користь спільного ворога</em></p>
<p>Постанова польського Сейму про визнання трагедії Волині 1943-45 рр. «геноцидом польського населення, спричиненого діями українських націоналістів» є юридично необґрунтованою, не має нічого спільного з реальною історією і є політично вмотивованою.</p>
<p>Попри всі намагання керівництва України дійти порозуміння та примирення з польською стороною через суперечливі моменти в історії, всупереч історичним науковим дослідженням, політична верхівка Польщі намагається нав’язати нашій державі та світу свою тенденційну інтерпретацію трагічних подій на Волині 1943 року, коли загинули десятки тисяч поляків і українців.</p>
<p>В часи Другої світової війни українські націоналісти боролися за звільнення своєї землі від окупантів – зокрема гітлерівської Німеччини та сталінського СССР, захищали власний народ від винищення та депортації. Ще в жовтні 1943 року у своєму Комунікаті щодо Волинських подій Провід ОУН виразно і однозначно заявляв:</p>
<pre><code>  1. «ОУН самостійників-державників неодноразово в своїх офіційних публікаціях займала становище до польського населення на українських землях та до українсько-польських відносин взагалі і своє негативне становище до тих форм боротьби, що їх згадані події виявляють.
  2. Ні український нарід, ні Організація нічого спільного з тими масовими убивствами не мають.
  3. Польсько-українська різня лежить сьогодні в інтересах Німеччини, а в першу чергу – в інтересі большевицької Москви, яка шляхом взаємного фізичного знищування українців і поляків змагає до тим легшого поневолення обох народів та заволодіння їхніми землями.
</code></pre>
<p>Провід ОУН самостійників-державників осуджує факти взаємних масових убивств, звідки вони не походили б, і взиває все українське громадянство бути чутким на ворожу інспірацію та дотримуватись постави, яку диктує інтерес національно-визвольних змагань українського народу».</p>
<p>Підхід польських політиків аж ніяк не можна назвати юридичним, історичним, європейським, а тим паче таким, що сприятиме примиренню та подальшій тісній співпраці українців та поляків у найближчий час.</p>
<p>На відміну від Іспанії, Німеччини, Франції, де було досягнуто історичного порозуміння як всередині цих країн, так і з сусідами, польська держава намагається виставити на той час бездержавних українців стороною, яка чимось завинила і має нести відповідальність за надумані й приписані третьою стороною злочини.</p>
<p>Організація Українських Націоналістів (бандерівців) рішуче відкидає звинувачення національно-визвольного руху українців у надуманому «геноциді» і заявляє, що посилення конфронтації на ґрунті історичного минулого вигідне лише спільному ворогові двох держав – путінській Росії, яка, діючи методами свого попередника – СРСР, провокує новий міжнаціональний конфлікт і здійснює свої імперські плани, знову провокуючи ворожнечу між українцями та поляками.</p>
<p><strong>Провід ОУН (б)</strong></p>
<p>** **<strong>25/07/2016</strong></p>

  </div>

  
    </main>

    
  </body>
</html>
