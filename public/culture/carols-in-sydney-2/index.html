<!DOCTYPE html>
<html xmlns="http://www.w3.org/1999/xhtml" xml:lang="en-us" lang="en-us">
<head>
  <link href="https://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.62.1" />

  
  <meta name="viewport" content="width=device-width, initial-scale=1.0">

  <title>Спільна коляда Союзу Українок в Сіднеї &middot; AFUO - СУОА</title>
  <meta name="description" content="" />

  
  <link type="text/css" rel="stylesheet" href="https://ozeukes.com/css/print.css" media="print">
  <link type="text/css" rel="stylesheet" href="https://ozeukes.com/css/poole.css">
  <link type="text/css" rel="stylesheet" href="https://ozeukes.com/css/syntax.css">
  <link type="text/css" rel="stylesheet" href="https://ozeukes.com/css/hyde.css">
    <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">


  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  
</head>

  <body class=" ">
  <aside class="sidebar">
  <div class="container sidebar-sticky">
    <div class="sidebar-about">
      <a href="https://ozeukes.com/"><h1 id="logo">AFUO - СУОА</h1></a>
      <p class="lead">
       The Australian Federation of Ukrainian Organisations – Союз Українських Організацій Австралії 
      </p>
    </div>

    <nav>
      <ul class="sidebar-nav">
        <li><a href="/about/"> About </a></li><li><a href="/"> Blog </a></li><li><a href="/contact-us/"> Contact us </a></li><li><a href="/about/member-organisations/"> Organisations </a></li><li><a href="/welcome-to-australia/"> Ласкаво просимо до Австралії </a></li>
      </ul>
    </nav>

    <p>&copy; Copyright 2020</p>
  </div>
</aside>

    <main class="content container">
    <div class="post">
    <h1>Спільна коляда Союзу Українок в Сіднеї</h1>
    
    <p><strong><em>МАРІЧКА ГАЛАБУРДА-ЧИГРИН</em></strong></p>
<h2 id="-----"><strong>СПІЛЬНА КОЛЯДА СОЮЗУ УКРАЇНОК в СІДНЕЇ</strong></h2>
<!-- raw HTML omitted -->
<p>Завершення Різдв'яниx Святкувань  в Сіднею закінчився в неділю 20.1.2013 року, в день після  свята Йордану, останнім концертом колядок в Народному Домі в Сіднеї.</p>
<p>Імпрезу організував Союз Українок - Стейтова Управа з всіма відділами, ім. книгині Ольги, (голова Марта Менцінська) ім. Ольги Басараб (Голова Одарка Брецко) ім. Олени Пчілки (голова Христина Бейлі) , ім. Лесі Українки (Валя Домазар), суспільна Опіка відділ ім. Хариті Кононенко (голова Антоніна Війтович) ім. Анни Ярославни ( Анна Біланенко) !</p>
<p>При вході до залі гостей вітали пані Катерина Атаманюк і пані Домна Даців.  Заля наповнялася людьми. Видно господині не сподівалися  аж так багато людей (через високу вологість, хоч спека-жара вже минула).  А люди заходили і з дітьми і треба було доставляти крісла і столи.  Похвально, що прийшли колядувати  старі, і старші і молодші і діти!</p>
<p><a href="http://www.ozeukes.com/wp-content/uploads/2013/01/DSCN1943.jpg"><img src="http://www.ozeukes.com/wp-content/uploads/2013/01/DSCN1943.jpg" alt="DSCN1943">
</a><a href="http://www.ozeukes.com/wp-content/uploads/2013/01/DSCN1931.jpg"><img src="http://www.ozeukes.com/wp-content/uploads/2013/01/DSCN1931.jpg" alt="DSCN1931">
</a></p>
<p>Голова Стейтової управи пані Оля Москв'як привітала присутніх з Йорданським святом, з Новим 2013 роком, взагалі з святочним періодом, який приблизився до його кінця, а який в Сіднею наша Громада велично відсвяткували.  Відбулося кілька імпрез концертів колядок в прицерковній залі УГКЦеркви, в громадській залі в Кабраматті, в прицерковній залі Св. Покровської Церкви УАПЦ.</p>
<p>Український Сідней колядує і вся земля, в небі ангели співають, прославляємо Христа.</p>
<p>Пані Оля попросила до виголошення святкових вінчувань ветеранок, декляматорок нашої спільноти.  Першою виступила пі Люба Москаль, а відтак пані Пришляк.</p>
<p>Ведучими свята були брат і сестра Галя і Павло Кравченко, які в короткій розповіді наводили традиції Різдва аж до Йордану.</p>
<p><a href="http://www.ozeukes.com/wp-content/uploads/2013/01/P1200127.jpg"><img src="http://www.ozeukes.com/wp-content/uploads/2013/01/P1200127.jpg" alt="P1200127">
</a></p>
<p>Спільну коляду, що була &ldquo;основою&rdquo; свята, вела співачка Марта Менцінська, голова сіднейського відділу ім. кн. Ольги. Слова колядок були надруковані і роздані при кожному столі.  Звучали 15 найвідоміших українських колядок.  Мені було цікаво й приємно приглядатися, коли робила знимки, як всі присутні надхненно разом колядували.  Між присутніми співаки колишнього хору &ldquo;Боян&rdquo; й &ldquo;Сурма&rdquo;.  Колядки це чудова частина нашої пісенної скарбниці і тому, що їх співаємо раз в рік, вони тимбільше популярні.</p>
<p>Жіночий Ансамбль «Суцвіття» (дириґентка Оля Якубовська), який складається з майже всіх пань, членок Союзу Українок, і діє під її патронатом, прийшов, як казала Галя Кравченко &ldquo;до нас з колядою&rdquo;.  Ансамбль,  в нашій спільноті тепер єдиний тбм громадський співочий ансамбль, заколядував кілька колядок.  Співали присутні з ними.</p>
<p><a href="http://www.ozeukes.com/wp-content/uploads/2013/01/P1200134.jpg"><img src="http://www.ozeukes.com/wp-content/uploads/2013/01/P1200134.jpg" alt="P1200134">
</a>Несподіванкою, радше чудовим дарунком для присутніх  був виступ Вікторії Волицької - Маланки і Маряна Римовського - Василя.  Гарною українською мовою вони вінчували, вітали з святами. І співали з публікою колядку &ldquo;Бог предвічний народився&rdquo;.  Після чого зірвалася буря оплесків. Багатьох присутніх не чули, як співає Вікторія.  Вона, 5-ти літня б&quot;є всі рекорди.  Виступає на кожнім громадськім і шкільнім святі й можливо буде солісткою-співачкою.  Марян, цьогорічний сіднейський Василь ще вінчував&hellip; і підійшла до нього і Вікторії дещо соромлива Софійка Бик з вінчуванням.  Діти своїм виступом подарували нам гарний настрій.  Всі троє учні Української Суботньої Школи ім. св. Андрія.  Їх вчителі, Преподобні сестри Василіянки, де Вікторія ходила до щоденного садочку, й батьки дітей - можуть бути гордими за таких малих артистів!  Було б прекрасно, якби діти школи які дуже гарно виступили перед парафіянами на Престольному Празнику УГКПарафії ім. св. Андрія з різдвяно-новорічним вертепом.</p>
<p>Оскільки це було свято всіх відділів, то були святочні привіти від їх представників.</p>
<p>Згадані пані на початку мого звідомлення виступили з Різдв'яними привітами.  Якщо не було присутньої голови відділу, читав хтось в заступництві - наприклад від відділу Лесі Українки - Тамара Базалицька, а від відділу Анни  Ярославни - Анна Біланенко.</p>
<p>У свойому виступі Різдв'яному привіті, (нас було 9 членок відділу ім. Ольги Басараб), - я мала можливість сказати про смерть 13.1.  і похорони 15.1.2013 справжніх ГЕРОЇВ УКРАЇНИ Михайла Гориня, Павла Скочка - відомих правозахисників - шестидесятників і Михайла Зеленчука - голови КУ Вояків УПА в Україні ( помер 18.1., -незнаємо ще коли Його похорон відбудеться).  Кількома реченнями згадала про їх ув'язнення, Українську Гельсінську Групу, що роками згадувалося їх й інших політв'язнів в Сіднею підчас Дня Українського політв'язня, якого влаштовував 12.1.  Комітет Оборони Людських і Національних Прав України (голова Галя Яскевич, яка була присутньою і член комітету пі Таня Шухевич).</p>
<p>З ініціятиви пі Наталії Ткал, попередньої голови Стейтової Управи, всі встали і 3 рази відспівали ВІЧНУЮ ПАМ'ЯТЬ!  Це було спонтанно і дуже зворушливо.  Бачила як у декого були сльози на очах, бо всі ми, далеко від України, на кінці світа, свідомі того, що відходять в засвіти справжні ГЕРОЇ нашої Батьківщини!</p>
<p><a href="http://www.ozeukes.com/wp-content/uploads/2013/01/ZAKINCZENNIA-RIZ-TSYKLU-023.jpg"><img src="http://www.ozeukes.com/wp-content/uploads/2013/01/ZAKINCZENNIA-RIZ-TSYKLU-023.jpg" alt="ZAKINCZENNIA RIZ TSYKLU 023">
</a></p>
<p>І присутні в розмовах за своїми столами продовжували спогади про ті страшні часи ув'язнення української інтеліґенції.  А було воно  недавно 1961 - 1980 ( до їх кінця).</p>
<p>Пан Володимир Карен від іменні присутніх подякував організаторкам КОЛЯДИ за гарне свято і заколядував козацьку старовинну колядку.  Просив нас співати з ним, що ми і зробили, повторюючy з ним рефрен.</p>
<p><a href="http://www.ozeukes.com/wp-content/uploads/2013/01/ZAKINCZENNIA-RIZ-TSYKLU-035.jpg"><img src="http://www.ozeukes.com/wp-content/uploads/2013/01/ZAKINCZENNIA-RIZ-TSYKLU-035.jpg" alt="ZAKINCZENNIA RIZ TSYKLU 035">
</a><a href="http://www.ozeukes.com/wp-content/uploads/2013/01/ZAKINCZENNIA-RIZ-TSYKLU-050.jpg"><img src="http://www.ozeukes.com/wp-content/uploads/2013/01/ZAKINCZENNIA-RIZ-TSYKLU-050.jpg" alt="ZAKINCZENNIA RIZ TSYKLU 050">
</a></p>
<p>Для мене було великою несподіванкою коли пані Домна Даців піднесла мені квіти, дякуючи за те, що роками пишу і знимкую всі громадські, союзянські і церковні дійства в нашій громаді.  Я не працюю ні за зарплатою, ні за шуканням похвали.  Роблю те, що несподівано в 1977 році мені призначила доля  - робити радіопрограми і писати до преси від 1975 року.</p>
<p>Це я вдячна долі й громаді, що можу при таких нагодах розповісти хоч коротко про деякі актуальні справи, бо в газеті друкується все з деяким спізненням. І присутні радо і з зацікавленням слухають.  Згадала  і про святкування в жовтні місяці 2012р. в Римі, зокрема наголосила на концертові, в якому  виконувався пролог опери композитора, героя України Мирослава Скорика &ldquo;Мойсей&rdquo;- твір частинно писався в Сіднеї.  А нас було присутніми лише двох з Австралії - Маруся Юрків Яроцька й я.  Згадала про відвідини могили гетьмана Павла Скоропадського.</p>
<p><a href="http://www.ozeukes.com/wp-content/uploads/2013/01/ZAKINCZENNIA-RIZ-TSYKLU-087.jpg"><img src="http://www.ozeukes.com/wp-content/uploads/2013/01/ZAKINCZENNIA-RIZ-TSYKLU-087.jpg" alt="ZAKINCZENNIA RIZ TSYKLU 087">
</a></p>
<p>Переконана, що всі вийшли з залі задоволеними, з піднесеним настоєм. Імпреза випала чудовою, можливо і несподівано для самих організаторок, про що в заключному слові сказала пані Оля Москв'як, дякуючи за численну присутність, за допомогу тим, хто допомагав в залі, на кухні ( були подані канапки і печево) і за виступи. Нагородою за вкладену працю є зворушення громади.  Ясно, що громадяни хочуть сходитися, хочуть імпрез.</p>
<!-- raw HTML omitted -->
<p>До наступної коляди!</p>
<p>Всі знимки з коляди тут: <a href="https://picasaweb.google.com/103027822885947798979/KOLIADASOUZUUKRAINOK#">https://picasaweb.google.com/103027822885947798979/KOLIADASOUZUUKRAINOK#</a></p>

  </div>

  
    </main>

    
  </body>
</html>
