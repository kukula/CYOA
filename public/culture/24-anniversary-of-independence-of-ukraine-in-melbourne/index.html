<!DOCTYPE html>
<html xmlns="http://www.w3.org/1999/xhtml" xml:lang="en-us" lang="en-us">
<head>
  <link href="https://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.62.1" />

  
  <meta name="viewport" content="width=device-width, initial-scale=1.0">

  <title>24 річниця Незалежності України у Мельбурні &middot; AFUO - СУОА</title>
  <meta name="description" content="" />

  
  <link type="text/css" rel="stylesheet" href="https://ozeukes.com/css/print.css" media="print">
  <link type="text/css" rel="stylesheet" href="https://ozeukes.com/css/poole.css">
  <link type="text/css" rel="stylesheet" href="https://ozeukes.com/css/syntax.css">
  <link type="text/css" rel="stylesheet" href="https://ozeukes.com/css/hyde.css">
    <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">


  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  
</head>

  <body class=" ">
  <aside class="sidebar">
  <div class="container sidebar-sticky">
    <div class="sidebar-about">
      <a href="https://ozeukes.com/"><h1 id="logo">AFUO - СУОА</h1></a>
      <p class="lead">
       The Australian Federation of Ukrainian Organisations – Союз Українських Організацій Австралії 
      </p>
    </div>

    <nav>
      <ul class="sidebar-nav">
        <li><a href="/about/"> About </a></li><li><a href="/"> Blog </a></li><li><a href="/contact-us/"> Contact us </a></li><li><a href="/about/member-organisations/"> Organisations </a></li><li><a href="/welcome-to-australia/"> Ласкаво просимо до Австралії </a></li>
      </ul>
    </nav>

    <p>&copy; Copyright 2020</p>
  </div>
</aside>

    <main class="content container">
    <div class="post">
    <h1>24 річниця Незалежності України у Мельбурні</h1>
    
    <p>Відзначення важливої дати української історії   “День Незалежності України” українська спільнота штату Вікторії розпочала безпосередньо у День Незалежності, в понеділок, 24 серпня. Заходами членів клубу “Рідний Край” УГВ п-вом Лаґолат у святково прибраній залі Українського Народного Дому в Ессендоні відбулася святкова вечеря, коротка доповідь голови Управи УГВ М. Моравського та гостя з України, члена Збройних Сил України майора Тимура Пістрюги. У залі, де був повний аншлаг, зібралася українська спільнота різних хвиль еміґрації та прихильників українства, багато молоді та дітей, звучали українські мелодії i пісні під супровід акордеоніста В. Лаґолат, не переставали блискати фотокамери. Святкової української атмосфери у залі надавали колоритні вишиванки та вишиті сорочки присутніх.</p>
<p>В неділю, 6 вересня у залі Deakin Edge, що на Площі Федерації у самому центрі Мельбурну, відбулася культурно – мистецька програма, як продовження відзначення 24 річниці  Незалежності України та свято “День батька”, яке в Австралії святкують у першу неділю вересня і яке співпало із заходом Української Громади Вікторії.</p>
<p>День України значимо відчувався і в центрі Мельбурну назовні, де на знаменитих сходах будинку станції “Flinders St.” відбувалася фотосесія  танцювального ансамблю “Легенда”. Адже увагу зацікавлених перехожих привертали українські національні строї молоді та синьо – жовті національні стяги України, що майоріли і розвіювалися на вітрі, високо підняті  танцюристами, які поверталася до святкової залі на Площі Федерації.</p>
<p>А у залі Deakin Edge господар сцени - конферансьє Петро Мазурчук, привітавши присутніх зі святом України та Святом</p>
<p>Батька, надав слово голові Управи УГВ М. Моравському. Урочисто прозвучали гімни Австралії та України і свято офіційно відкрив М. Моравський. Вітаючи присутніх та бажаючи приємного і гарного дня в атмосфері української культури і мистецтва, М. Моравський запросив вшанувати хвилиною мовчання героїв, що загинули в ім’я суверенної незалежної України у всі часи нашої історії – століття, десятиліття тому та героїв сьогодення – Героїв Майдану, Революції Гідності, Небесної Сотні, Героїв, загиблих у боях з сусідом аґресором на Сході України.</p>
<p>А далі М. Моравський коротко освітив ситуацію та трагічні події в Україні через війну, яку веде Російська Федерація. Упродовж століть український народ мріяв про незалежність своєї держави, адже Україна завжди до когось належала, а зокрема, до Російської імперії, Польщі, Австро – Угорщини. І цей день, за який українці боролися протягом століть, настав 24 роки тому. Та, нажаль, сьогодні у ХХІ ст. в Україні - війна. У 24-ту річницю своєї незалежності український народ знову відстоює свої права та обороняє свій територіальний суверенітет. У війні, спровокованій РФ, гинуть українські воїни, гинуть невинні жертви цього терору. Та незважаючи на всі біди, ця війна ще більше об’єднала українців і прихильників українства не тільки в Україні, але й в усьому світі. Об’єднала усіх небайдужих до долі України, які вболівають і надають благодійну допомогу воїнам у зоні АТО та пораненим бійцям на їх лікування і реабілітацію і які впевнено вірять, що український народ переможе у цій терористичній війні.</p>
<p>Святкувати разом з нами були запрошені почесні гості, які вітали українську спільноту з 24 річницею Незалежності України та бажали миру українському народові, а зокрема - Інґа Пюлік (Inga Peulich) – член вікторіанського Парламенту ліберальної партії  та гість з України майор Тимур Пістрюга, який приїхав на запрошення збройних сил Австралії - ADF ( Australian Defence Force) на 1,5-річне навчання у рамках програми проведення тренування членів збройних сил України “Defence Cooperation Program”.</p>
<p>А у залі розпочалася святкова мистецька програма, яку цікаво та з дотепними жартами провадив протягом усього концерту Петро Мазурчук.</p>
<p>Атмосфера українського фольклору та мистецтва у залі супроводжувалася українськими піснями, танцями та мелодіями, які виконували: катедральний хор УГКЦ Свв. Апп. Петра і Павла та хор ”Черемош” СУМ, кер. і  дириґент В. Головко, засл. діяч мистецтв України; співочий ансамбль “Родина“ УГВ кер. М. Ґраноліч; танц. ансамбль “Легенда”, хореограф та кер. М. Дехніч Моравська, заслуж. діяч мистецтв України; танц. ансамбль “Верховина” СУМ, кер. Л. Рудевич та Д. Юрчишин; мельбурнська оркестра акордеоністів, кер. І. Степко; родинний ансамбль бандуристів , кер. І. Якубович.</p>
<p>Всіх учасників концерту тепло вітали присутні.</p>
<p>Гостею святкового концерту була співачка мельбурнського театру “Gertrude opera” Рада Точална, зачарувавши присутніх чистотою голосу відомою українською піснею “Чарівна скрипка”. Щирими оплесками вітали виконавців музично – танцювальної композиції “Біля тополі”  присвяченій воїнам АТО, а саме -  танцюристів ансамблю “Верховина” СУМ Михайла Жданко, Тетяну Моравськy, Петра Бакая та співачку  зворушливої пісні Олександру Листопад і  скрипальку Ксеню Біленко. У композиції танцю, пісні та скрипки чітко виявлялася тема, як мати “сина все чекає - та в Бога вже його душа”, як слова матері “летіли в ніч до козака…’’ Цю пісню “Біля тополі” польський гурт “Еней” присвятив воїнам, які загинули у боях на Сході України, світла пам’ять про яких ніколи не згасне.</p>
<p>Події у залі привертали увагу людей різних етнічних груп австралійського населення, які мали нагоду ознайомитися з українською культурою та мистецтвом, покуштувати українських страв – борщу, вареників, печива та українського пива і горілки. Адже Українською Громадою Вікторії, завдяки членами Клубу Старших Громадян і Клубу “Рідний край” та з допомогою багатьох членів українського суспільства, а зокрема працівників кооп. “Дністер”,  було приготовано 4000 вареників, 50 л борщу та велику кількість смачного печива.</p>
<p>Всі, хто завітав до залі, з цікавістю  оглядали виставку українського мистецтва, яку естетично оформили члени управи Союзу Українок Австралії (СУВ) Вайсрок, А. Когут та члени відділу СУВ “Мальви” Л. Тяжка і С. Досун.</p>
<p>До свята долучили продаж сувенірів з України Олена та Іван Ґуґляк, твори з австралійською та українською тематикою -  художники Лілі та Валентин Вареца, збірку поштових марок – Ярослав Кутний. Були організовані інформаційні столи -  УЦШР, де рекламували українські суботні школи Австралії  та запрошували записувати дітей до українських шкіл. Цікавим був інформаційний стіл кооп. “Дністер”, де не тільки можна було дізнатися про існуючі послуги кооперативи, але й спробувати своє щастя виграти iPad, заповнивши анкету, а також зробити на пам’ять цікаві фотографії з української тематикою.</p>
<p>Рекламували про свою діяльність та запрошували до участі танцювальний ансамбль “Легенда” та Спілка Української Молоді (СУМ).</p>
<p>Від Союзу Українських Організацій Австралії (СУОА) було оголошено про відкриття ц. р. у Києві спільної торгово – промислової палати “Австралія – Україна”, що є важливим у наданні можливості виходу австралійським компаніям на український ринок і навпаки. Зацікавлених підприємців запрошували до участі у ділових конференціях, які відбуватимуться у Мельбурні - 25 – 26 листопада 2015 р. та  в Україні -  у травні 2016 року. А більше інформацій буде подано у найближчий час на веб. сторінку  aucc.biz  “Australia – Ukraine Chamber of Commerce”.</p>
<p>Відзначення 24 річниці Незалежності України у Мельбурні показує, що Українська Громада Вікторії існує, що вона діюча і радо запрошує бажаючих до співпраці.</p>
<p>Для успішного проведення та відзначення цього заходу було вкладено працю та час  багатьох громадян української спільноти, яким небайдуже збереження нашої української культури та духовності, яким небайдужа доля України.</p>
<p>Всім Вам, шановні пані та панове, щира подяка і низький уклін від Управи Української Громади Вікторії.</p>
<p>Швидко спливли чотири години запланованої програми. учасники та гості розходилися по домівках з думками про Україну та з вірою і теплом у серці, що Україна буде святкувати День Перемоги, що Україна буде єдиною великою, суверенною, демократичною, європейської Державою.</p>
<p>Слава Героям України!  Слава Україні!</p>
<p><strong>Ірина Андреєва, Мельбурн</strong></p>

  </div>

  
    </main>

    
  </body>
</html>
