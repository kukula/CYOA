<!DOCTYPE html>
<html xmlns="http://www.w3.org/1999/xhtml" xml:lang="en-us" lang="en-us">
<head>
  <link href="https://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.62.1" />

  
  <meta name="viewport" content="width=device-width, initial-scale=1.0">

  <title>&#34;ОКРАДЕНА ЗЕМЛЯ&#34; НА ПРЕМ’ЄРІ В СІДНЕЇ  &middot; AFUO - СУОА</title>
  <meta name="description" content="" />

  
  <link type="text/css" rel="stylesheet" href="https://ozeukes.com/css/print.css" media="print">
  <link type="text/css" rel="stylesheet" href="https://ozeukes.com/css/poole.css">
  <link type="text/css" rel="stylesheet" href="https://ozeukes.com/css/syntax.css">
  <link type="text/css" rel="stylesheet" href="https://ozeukes.com/css/hyde.css">
    <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">


  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  
</head>

  <body class=" ">
  <aside class="sidebar">
  <div class="container sidebar-sticky">
    <div class="sidebar-about">
      <a href="https://ozeukes.com/"><h1 id="logo">AFUO - СУОА</h1></a>
      <p class="lead">
       The Australian Federation of Ukrainian Organisations – Союз Українських Організацій Австралії 
      </p>
    </div>

    <nav>
      <ul class="sidebar-nav">
        <li><a href="/about/"> About </a></li><li><a href="/"> Blog </a></li><li><a href="/contact-us/"> Contact us </a></li><li><a href="/about/member-organisations/"> Organisations </a></li><li><a href="/welcome-to-australia/"> Ласкаво просимо до Австралії </a></li>
      </ul>
    </nav>

    <p>&copy; Copyright 2020</p>
  </div>
</aside>

    <main class="content container">
    <div class="post">
    <h1>&#34;ОКРАДЕНА ЗЕМЛЯ&#34; НА ПРЕМ’ЄРІ В СІДНЕЇ </h1>
    
    <p><em><strong>МАРІЧКА ГАЛАБУРДА - ЧИГРИН</strong></em></p>
<h2 id="---"><strong>“ОКРАДЕНА ЗЕМЛЯ “</strong>** **</h2>
<p>**ПРОДЮСЕР ЮРІЙ ЛУГОВИЙ НА ПРЕМ’ЄР<strong><strong>І</strong></strong> ФІЛЬМУ В **<strong>СІДНЕЇ</strong></p>
<p><strong>&hellip;- “Коли вбивають голодом, ділитися хлібом – подвиг”,</strong> переконані організатори, які поширюють інформацію про перші встановлені істориками імена  людей, які згинули підчас Голодомору.</p>
<p>Традиційно, за вказівками Світового Конґресу Українців, -  в останню суботу листопада, в усіх місцях світу, де живуть українці і в Україні відбувається вшанування пам’яті жертв Голодомору 1932-1933 рр.</p>
<p>Та цього року у Сіднеї, дещо раніше, а саме,  в неділю  18 го листопада в Домі Української Молод українська спільнота зібралася вшанувати пам’ять жертв Голодомору.</p>
<p><a href="http://www.ozeukes.com/wp-content/uploads/2012/11/luhovyj-jurij-004-red.jpg"><img src="http://www.ozeukes.com/wp-content/uploads/2012/11/luhovyj-jurij-004-red.jpg" alt="">
</a>Відомий український та канадійський кінорежисер Юрій Луговий  з дочкою Адріяною побували в Сіднеї, де висвітлили в  залі Дому Молоді   фільм <strong>“Окрадена земля</strong>”.</p>
<p>Перед висвітленням пані Христина Сивенька-Бейлі виступила з словом, наголосивши, що ми, українці, маємо добре знати та пам’ятати таку жахливу сторінку історії України, як голодомор 1932-33 рр., що привів до зумисного знищення мільйонів українців.  Вона попросила до слова автора фільму.</p>
<p>Документальний фільм &ldquo;Окрадена Земля&rdquo; Юрія Лугового, який 25 років тому випустив в світ подібний фільм про голод в Україні під назвою &ldquo;Жнива Розпачу&rdquo;, а який здобув признання тодішньої професійної критики у свойому виступі сказав, що його теперішний фільм побудований на нових документах та усних зізнаннях осіб, що пережили великий голод 1930-х і голод 1940-х років.  Ці дані не були доступні під час праці над фільмом &ldquo;Жнива Розпачу&rdquo;.</p>
<p>Юрій Луговий  твердив, що документальні фільми дають відповідь на запитання, чому терор голодом був спрямований проти українців, викриває механізм Голодомору, кваліфікує його відповідно до Конвенції ООН 1948 року як Ґеноцид.  Фільм знято у 2008 році в Харківській, Донецькій та Дніпропетровській областях в рамках 75-річчя з часу цієї страшної трагедії українського народу.  Всюди в Україні знімальна група відчувала підтримку родин, яких зачепила ця трагедія.</p>
<p>Джерелом інформації стали кілька очевидців голодомору 32-33 рр. ХХ ст., які зі сльозами на очах згадували страшні хвилини свого дитинства та розповідали, як вони боролися за життя та що допомогло їм вижити в часи страшного Сталінського “голодного” терору.  У фільмі використані матеріяли засекречених архівних матеріялів, світлини того часу та також коментарі і пояснення, дається оцінка трагедії провідними дослідниками голодомору в Україні 11 компетентних осіб, включно з шістьма докторами історичних наук, професорами високих шкіл України та діяспори; між ними проф.др. Юрій Шаповал з Києва, який недавно бував у Сіднеї (в листопаді 2011 року) історик Ніна Лапчинська з Харкова, проф.Роман Сербин з Монтералю, письменник-поет Іван Драч, Левко Лукяненко, доктори історичних наук – В. Верстюк, В. Марочко, В. Сергійчуком, державні та інші  громадські діячі України.</p>
<p>Прем’єра фільму англійською мовою відбулася у 2011-му році.  <strong>“<strong><strong>Genocide</strong></strong> <strong><strong>Revealed</strong></strong>”</strong> виграв 12 міжнародних премій як найкраший документальний та історичний фільм.  Отримав фільм низку наскрізь прихильних рецензій і також, як жоден інший український історично-документальний фільм - гостру критику російських рецензентів та їхніх телевізійних програм.  А що іншого можна було від москалів сподіватися.</p>
<p><strong>Адріана Лугова</strong> – оператор фільму, яка бувала  на Форумі української молоді діяспори “Львів-2012”, розповіла, якою емоційною була її праця оператора.  Вона чула про Голодомор від батьків, в школі й ніколи не думала, що зможе фільмувати в Україні зізнання очевидців траґедії.</p>
<p>**Фільм “Окрадена земля” дає відповідь на запитання, чому терор голодом був спрямований проти українців, викриває механізм Голодомору, ****й як вже згадано раніше, повторюю, **<strong>кваліфікує його відповідно до Конвенції ООН 1948 року як геноцид.</strong></p>
<p>Ніхто, хто подивився на фільм не залишився байдужим, а схвильованим, про що свідчили кілька запитів присутніх і вислови подяки представників спільноти.</p>
<p>Мені припала честь вручити китицю квітів і подякувати, землякові, Юрієві Луговому, який родився в Бельгії від Управи Об'єднання Українських Громад НПВ, (як організатора висвітлення фільму) за його кропітку працю.  Сказати дякую – це замало.  Але тому, що немає іншого слово – кажемо дуже, дуже, дуже дякуємо за вже видані документальні фільми і бажаємо успіху в майбутній праці.  Попросила Юрка Лугвго сказати дещо про його фільм ”Береза Картуська”, що він і зробив.</p>
<p>Від Управи Спілки Української Молоді виступив з подякою Андрій Менцінський, який сказав, що осередок СУМ-у з висловом подяки дарує на майбутьну працю, новий фільм 500 долярів.</p>
<p>Павло Кравченко дякував від Фундації Українознавчих Студій (співорнанізатор заходу висвітлення фільму) – яка пожертвувала 1000 долярів на майбутьний проєкт.  Вручув він китицю квітів Адріяні Луговій.</p>
<p>І врешті виступила пі Христина Бейлі з подякою й квітами Юрієві й Адріяні за їх працю, їх скромність й цікаві розмови.</p>
<p><a href="http://www.ozeukes.com/wp-content/uploads/2012/11/luhovyj-jurij-030-red.jpg"><img src="http://www.ozeukes.com/wp-content/uploads/2012/11/luhovyj-jurij-030-red.jpg" alt="">
</a></p>
<p>До речі фільм висвітлювався  в п'ятницю 16.11.ц.р. в Сіднейському Університеті, де невідомі особи позривали афіші про висвітлення. СБС – телебачення відмовилося купити фільм.  Юрій Луговий просив Громаду писати в тій справі до дирекції станції.</p>
<p>Ще довго присутні ділилися враженнями від почутого та переглянутого.</p>
<p>Під сучасну пору в діяспорі, в Україні й містах Австралії висвітлюється згаданий фільм.  Уважаю, що зокрема в України люди повинні побачити цей фільм.</p>

  </div>

  
    </main>

    
  </body>
</html>
