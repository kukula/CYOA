<!DOCTYPE html>
<html xmlns="http://www.w3.org/1999/xhtml" xml:lang="en-us" lang="en-us">
<head>
  <link href="https://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.62.1" />

  
  <meta name="viewport" content="width=device-width, initial-scale=1.0">

  <title>ДахаБраха в Аделайді &middot; AFUO - СУОА</title>
  <meta name="description" content="" />

  
  <link type="text/css" rel="stylesheet" href="https://ozeukes.com/css/print.css" media="print">
  <link type="text/css" rel="stylesheet" href="https://ozeukes.com/css/poole.css">
  <link type="text/css" rel="stylesheet" href="https://ozeukes.com/css/syntax.css">
  <link type="text/css" rel="stylesheet" href="https://ozeukes.com/css/hyde.css">
    <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">


  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  
</head>

  <body class=" ">
  <aside class="sidebar">
  <div class="container sidebar-sticky">
    <div class="sidebar-about">
      <a href="https://ozeukes.com/"><h1 id="logo">AFUO - СУОА</h1></a>
      <p class="lead">
       The Australian Federation of Ukrainian Organisations – Союз Українських Організацій Австралії 
      </p>
    </div>

    <nav>
      <ul class="sidebar-nav">
        <li><a href="/about/"> About </a></li><li><a href="/"> Blog </a></li><li><a href="/contact-us/"> Contact us </a></li><li><a href="/about/member-organisations/"> Organisations </a></li><li><a href="/welcome-to-australia/"> Ласкаво просимо до Австралії </a></li>
      </ul>
    </nav>

    <p>&copy; Copyright 2020</p>
  </div>
</aside>

    <main class="content container">
    <div class="post">
    <h1>ДахаБраха в Аделайді</h1>
    
    <p>_<a href="http://www.ozeukes.com/wp-content/uploads/2016/03/DakhaDavid-Kvasniuk.jpg"><img src="http://www.ozeukes.com/wp-content/uploads/2016/03/DakhaDavid-Kvasniuk.jpg" alt="DakhaDavid Kvasniuk">
</a>Давид Кваснюк, учень 12-го класу Української школи, Аделайда._</p>
<p>WOMADelaide – престижний музичний фестиваль, який щороку приводить в наше місто музикантів з усього світу. Фестиваль проходить в Ботанічному парку і завжди збирає велику авдиторію людей, які люблять музику.</p>
<p>Цього року я вперше був на цьому фестивалі. Фестиваль мав на мене дуже добрий вплив. Мені сподобалася невимушена, весела, відпочинкова атмосфера. Люди слухали музику, говорили, знайомилися, мали пікнік. І хоч надворі було сонячно і досить не по весняному гарячо, парк був просто переповнений людьми.</p>
<p>Я знав, що цього року на фестиваль була запрошена популярна фолькльорна українська група ДахаБраха. Це і було головною причиною, що привела мене на фестиваль.  Я хотів побачити, почути і зустрітися з ДахоюБрахою особисто.</p>
<p>ДахаБраха – український квартет, який грає і співає в стилі етно-хаос. Вони грають і співають українські народні пісні з сучасним драйвом. ДахаБраха виконує український фолькльор по-своєму. Їх неможливо переплутати з іншими фолькльорними групами. Вони додaють до українських пісень різні ритми народів світу, особливо африканські, що робить їхню музику унікальною і глобальною. ДахаБраха популярна і відома не тільки в Україні. Їх знають і люблять слухати в багатьох країнах.</p>
<p>Ось ДахаБраха виходить на сцену і Марко Галаневич оголошує: «Ми – ДахаБраха і ми приїхали з вільної України». Зразу ж люди збираються біля сцени і оплесками вітають наших музикантів. ДахаБраха виглядає просто чудово: в кольорових костюмах з українською вишивкою і дуже високих хутряних чорних козацьких шапках. Вони виконують декілька пісень. Їх музика і спів дуже веселі, запальні, бадьорі. Особливо гарна гуцульська коломийка, яка у їх виконанні звучить як український карпатський реп. Музиканти заохочують людей танцювати. “Якщо тобі весело і хочеться  танцювати – танцюй, ти – вільна людина”. Відчувається український дух. На сцені і в парку видно синьо-жовті українські прапори. Серед  публіки впізнаю багато знайомих з нашої української громади. Було супер, коли Марко Галаневич поправив когось з австралійських людей, коли підписував CD, сказавши: «We are not from the Ukraine, we are from FREE Ukraine».</p>
<p>Мені дуже пощастило, бо я міг не тільки слухати виступ ДахиБрахи, але й мав нагоду поговорити з ними і познайомитися. Мій вчитель української мови Ростик Бекер і його дружина Романа брали інтерв’ю в ДахиБрахи для радіо SBS і запросили мене до участі.</p>
<p>Найбільше мені сподобалася активна життєва позиція наших українських музикантів. Всі учасники ДахиБрахи прийшли на інтерв»ю в майках з написом «Free Savchenko», щоб привернути увагу австралійських людей і всіх людей світу не бути байдужими до зла і несправедливості, щоб домагатися звільнення української льотчиці Надії Савченко , яку Росія вкрала і хоче посадити у тюрму. Я знаю, що учасники групи ДахаБраха активно підтримували Майдан. Вони виступають за справедливість, за екологію. ДахаБраха збирає  кошти своїми концертами для бідних дітей з Донбасу, яким війна зруйнувала дитинство. ДахаБраха – це приклад вільного голосу нової вільної, демократичної, європейської України, України ,  відродженої Майданом.</p>
<p>Після феститвалю, після зустрічі, знайомства і розмови з  учасниками групи ДахаБраха я був дуже гордим, що хоч і народився в Австралії я є українцем.</p>

  </div>

  
    </main>

    
  </body>
</html>
