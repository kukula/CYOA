<!DOCTYPE html>
<html xmlns="http://www.w3.org/1999/xhtml" xml:lang="en-us" lang="en-us">
<head>
  <link href="https://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.62.1" />

  
  <meta name="viewport" content="width=device-width, initial-scale=1.0">

  <title>ПAМ’ЯТНИК ТAРACОВІ ЧУПРИНЦІ &middot; AFUO - СУОА</title>
  <meta name="description" content="" />

  
  <link type="text/css" rel="stylesheet" href="https://ozeukes.com/css/print.css" media="print">
  <link type="text/css" rel="stylesheet" href="https://ozeukes.com/css/poole.css">
  <link type="text/css" rel="stylesheet" href="https://ozeukes.com/css/syntax.css">
  <link type="text/css" rel="stylesheet" href="https://ozeukes.com/css/hyde.css">
    <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">


  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  
</head>

  <body class=" ">
  <aside class="sidebar">
  <div class="container sidebar-sticky">
    <div class="sidebar-about">
      <a href="https://ozeukes.com/"><h1 id="logo">AFUO - СУОА</h1></a>
      <p class="lead">
       The Australian Federation of Ukrainian Organisations – Союз Українських Організацій Австралії 
      </p>
    </div>

    <nav>
      <ul class="sidebar-nav">
        <li><a href="/about/"> About </a></li><li><a href="/"> Blog </a></li><li><a href="/contact-us/"> Contact us </a></li><li><a href="/about/member-organisations/"> Organisations </a></li><li><a href="/welcome-to-australia/"> Ласкаво просимо до Австралії </a></li>
      </ul>
    </nav>

    <p>&copy; Copyright 2020</p>
  </div>
</aside>

    <main class="content container">
    <div class="post">
    <h1>ПAМ’ЯТНИК ТAРACОВІ ЧУПРИНЦІ</h1>
    
    <p>**_<a href="http://www.ozeukes.com/wp-content/uploads/2012/07/aa-shuh-244-thumb1.jpg"><img src="http://www.ozeukes.com/wp-content/uploads/2012/07/aa-shuh-244-thumb1.jpg" alt="">
</a>МAРІЧКA ГAЛAБУРДA-ЧИГРИН_**</p>
<p><strong><em>За матеріялами пресової агенції Інтерфакс, Кореспондент нет. Знимки Вaсиль Завалка</em></strong></p>
<p><strong>В КAЛУШІ ВІДCЛОНИЛИ ПAМ’ЯТНИК ТAРACОВІ ЧУПРИНЦІ</strong></p>
<p><strong>В суботу 30 – го червня 2012 року</strong> в годині 11 іи ранку ( в Cіднеї була 6 година вечора) з нагоди 105-річчя від дня народження Романа Шухевича, головного командира Української Повстанської Aрмії (Тарас Чупринка) відкрили в місті Калуш (Івано-Франківська обл.)</p>
<p>На площі біля центру художньої творчості дітей та молоді на вулиці Сивецькій Право відкрити пам’ятник надали міському голові Калуша Ігореві Насаликові, синові Шухевича, Героєві України Юрієві Шухевичеві, заступникові голови Івано-Франківської обладміністрації Романові Іваницькому, голові Калуської станиці Братства вояків ОУН-УПА Степанові Петрашові та голові Калуської райради Василеві Дзундзі. Під час відкриття пам’ятника вгору злетіли синьо-жовті кульки, голуби, пролунав військовий салют.</p>
<p><a href="http://www.ozeukes.com/wp-content/uploads/2012/07/aa-30-172.jpg"><img src="http://www.ozeukes.com/wp-content/uploads/2012/07/aa-30-172.jpg" alt="">
</a></p>
<p>Пам’ятник освятили митрополит Івано-Франківський і Галицький Української Православної Церкви Київського патріярхату Іоасаф та єпископ-емерит Івано-Франківської митрополії Української Греко-Католицької церкви Софрон Мудрий. Під час заходу присутні виконали державний гімн України, гімн ОУН-УПА і духовний гімн України.</p>
<p>У відкритті пам’ятника Шухевичеві також взяли участь і виступили лідер ВО Свобода Олег Тягнибок, народний депутат Зіновій Шкутяк (фракція НУ-НС), голови Організації Українських Націоналістів Богдан Червак і Конгресу Українських Націоналістів Степан Брацюнь, представник всесвітньої ОУН Богдан Дубас, голова Братства воїнів ОУН-УПА Карпатського краю Фотій Володимирський та інші.</p>
<p><a href="http://www.ozeukes.com/wp-content/uploads/2012/07/aa-30-083.jpg"><img src="http://www.ozeukes.com/wp-content/uploads/2012/07/aa-30-083.jpg" alt="">
</a></p>
<p>На відкритті пам’ятника були присутні до трьйох тисяч мешканців Калуша й області. Перед присутніми з повстанськими піснями виступили народний артист України Михайло Кривень, хор стрілецької та повстанської пісні Сурма.</p>
<p>Пам’ятник Р.Шухевичу виготовлений з бронзи, він стоїть на гранітному постаменті. Загальна висота монумента – 4,5 м. На пам’ятнику – напис Роман Шухевич. Головний командувач УПА. Герой України. 1907-1950. Автор проєкту – калуський скульптор Ігор Семак. Пам’ятник виготовляли на львівському приватному підприємстві Скульптура.  (Дивіться на знимки)</p>
<p><a href="http://www.ozeukes.com/wp-content/uploads/2012/07/aav-shuch-31.jpg"><img src="http://www.ozeukes.com/wp-content/uploads/2012/07/aav-shuch-31.jpg" alt="">
</a><a href="http://www.ozeukes.com/wp-content/uploads/2012/07/aav-shux-22.jpg"><img src="http://www.ozeukes.com/wp-content/uploads/2012/07/aav-shux-22.jpg" alt="">
</a></p>
<p>Для реалізації проєкту в Калуші в рамках громадської ініціятиви Загальна мобілізація, яка розпочалася в листопаді 2011 року, 2,5 тис.громадян і 83 організації зібрали 140 тис. грн. Кошти для будівництва пам’ятника виділили також Калуські міська та районна ради, Івано-Франківська облрада.Загальна вартість проекту майже 490 тис. грн.</p>
<p>Мене, в якої тзв коріння в Калуському Районі ( моя мама з Калушщини, а ще в 1990 році мені надано Міською Радою почесне звання представника Калуша в Aвстралії) запросили на це відкриття. Так, рада душа до раю, але «фінанси не дозволяли».</p>
<p>Натомість, Голова Обєдання Українських Громад (ОУГ) Петро Лютак вислав привітання з приводу відкриття памятника Тарасові Чупринці  в Калуші членам Організаційного Комітету.</p>
<p><a href="http://www.ozeukes.com/wp-content/uploads/2012/07/aa-shuch-281.jpg"><img src="http://www.ozeukes.com/wp-content/uploads/2012/07/aa-shuch-281.jpg" alt="">
</a>Як повідомлялося, в даний час на території Івано-Франківської області монументальні пам’ятники Романові Шухевичеві (від невеликих бюстів до бронзових статуй на повен зріст) встановлені в населених пунктах: село Княгиничі, відкритий 13 листопада 2005; село Тишківці, відкритий в 2007 році; село Тюдів, відкритий 9 липня 2009 року.</p>
<p>Крім пам’ятника, у вищезгаданому селі Княгиничі 30 червня 2007 був відкритий будинок-музей Шухевича.</p>

  </div>

  
    </main>

    
  </body>
</html>
