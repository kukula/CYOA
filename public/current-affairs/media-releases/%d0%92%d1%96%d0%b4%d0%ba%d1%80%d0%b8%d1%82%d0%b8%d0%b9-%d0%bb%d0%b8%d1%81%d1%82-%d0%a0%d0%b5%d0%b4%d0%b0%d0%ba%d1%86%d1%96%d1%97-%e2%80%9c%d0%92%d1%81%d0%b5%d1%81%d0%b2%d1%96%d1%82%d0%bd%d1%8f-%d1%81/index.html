<!DOCTYPE html>
<html xmlns="http://www.w3.org/1999/xhtml" xml:lang="en-us" lang="en-us">
<head>
  <link href="https://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.62.1" />

  
  <meta name="viewport" content="width=device-width, initial-scale=1.0">

  <title>Відкритий лист Редакції “Всесвітня служба радіомовлення України” &middot; AFUO - СУОА</title>
  <meta name="description" content="" />

  
  <link type="text/css" rel="stylesheet" href="https://ozeukes.com/css/print.css" media="print">
  <link type="text/css" rel="stylesheet" href="https://ozeukes.com/css/poole.css">
  <link type="text/css" rel="stylesheet" href="https://ozeukes.com/css/syntax.css">
  <link type="text/css" rel="stylesheet" href="https://ozeukes.com/css/hyde.css">
    <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">


  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  
</head>

  <body class=" ">
  <aside class="sidebar">
  <div class="container sidebar-sticky">
    <div class="sidebar-about">
      <a href="https://ozeukes.com/"><h1 id="logo">AFUO - СУОА</h1></a>
      <p class="lead">
       The Australian Federation of Ukrainian Organisations – Союз Українських Організацій Австралії 
      </p>
    </div>

    <nav>
      <ul class="sidebar-nav">
        <li><a href="/about/"> About </a></li><li><a href="/"> Blog </a></li><li><a href="/contact-us/"> Contact us </a></li><li><a href="/about/member-organisations/"> Organisations </a></li><li><a href="/welcome-to-australia/"> Ласкаво просимо до Австралії </a></li>
      </ul>
    </nav>

    <p>&copy; Copyright 2020</p>
  </div>
</aside>

    <main class="content container">
    <div class="post">
    <h1>Відкритий лист Редакції “Всесвітня служба радіомовлення України”</h1>
    
    <p><a href="http://www.ozeukes.com/wp-content/uploads/2011/06/VSRU-150-pxls1.jpg"><img src="http://www.ozeukes.com/wp-content/uploads/2011/06/VSRU-150-pxls1.jpg" alt="">
</a></p>
<p>З вимогою негайного звільнення з посади Генерального директора Національної радіокомпанії України Т.Аврахова, колектив української редакції ТО “Всесвітня служба радіомовлення України” НРКУ звернувся у відкритому листі до Президента України В.Януковича.</p>
<p>Як зазначається у зверненні, “останньою краплею у чаші терпіння” стало брутальне ставлення Т. Аврахова до нас та нашої праці під час його першої за весь період річного керування в НРКУ зустрічі з колективом нашої редакції.</p>
<p> Налаштувавшись на конструктивну ділову і професійну розмову з керівником Українського радіо щодо вирішення кризової ситуації, яка триває навколо діяльності нашої редакції, ми побачили лише зневажливу манеру поведінки Т. Аврахова, а також, ігнорування ним обговорення концептуальних засад іномовлення та актуальних проблем роботи”.</p>
<p>      За словами журналістів української редакції, Гендиректор переконаний: має бути або по-моєму, або ніяк!  Упродовж усієї зустрічі він дозволяв собі зверхній тон, переходячи за межі ділового етикету, що є неприпустимим для керівника НРКУ.</p>
<p> Не відповівши конкретно на жодне із поставлених запитань, Т. Аврахов, постійно перебивав людей, які ставили запитання, принижував фах присутніх журналістів, нав’язував свої, вже відомі, постулати. Тим же, хто намагався повернутися до основної теми зустрічі – менторським тоном пропонував покинути місце зустрічі. Таке “спілкування” з керівником високого рівня є безпрецедентним випадком в історії Українського радіо”, - зауважують співробітники, які працюють у НРКУ не один десяток років.</p>
<p>Після цієї зустрічі, колектив, який вже близько двох місяців відстоює своє право на працю в міжнародному ефірі, став ще більш деморалізованим, подавленим і  стурбованим щодо власної безпеки.    </p>
<p>      Як відомо, 25 травня Гендиректор НРКУ самочинно, не поставивши до відома Держкомтелерадіо, припинив мовлення українських програм Всесвітньої служби та видав наказ про скорочення усіх посад працівників української редакції. Відомо також, що Т. Аврахов проігнорував наказ Голови Держкомтелерадіо України, в якому йдеться про  “відновлення функціонування творчого колективу Дирекції іномовлення НРКУ та обсягів іномовлення”.</p>
<p>Відтоді й дотепер, Т. Аврахов, не маючи на те жодних повноважень, порушує чинне законодавство про державне замовлення, визначене для мовлення української редакції Всесвітньої служби до кінця поточного року. Як наслідок – робота редакції залишається паралізованою.</p>
<p>      “Шановний пане Президенте! У своїх зверненнях Ви просите журналістів надавати конкретні факти незаконного втручання чиновників у діяльність українських журналістів. Наведені вище приклади, на нашу думку,  є саме такими.</p>
<p>Тож, просимо Вас втрутитися в ситуацію, дати їй належну оцінку, захистити право журналістів на працю в міжнародному ефірі, а також право нашої більш ніж 20 мільйонної слухацької аудиторії за кордоном на отримання потрібної інформації у звичному форматі на улюбленому каналі “Радіо Україна”!</p>
<p>Це дасть можливість українській редакції  по-державницькому працювати у світовому ефірі у справі захисту національних інтересів України, впливати на створення її привабливого міжнародного іміджу та сприяти консолідації українців усього світу”, - йдеться у відкритому листі від колективу української редакції ТО “Всесвітня служба радіомовлення України” НРКУ на ім’я Президента України В. Януковича. </p>

  </div>

  
    </main>

    
  </body>
</html>
