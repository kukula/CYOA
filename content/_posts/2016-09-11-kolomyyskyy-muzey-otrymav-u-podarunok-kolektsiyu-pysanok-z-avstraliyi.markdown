---
author: irenaa
date: 2016-09-11 11:30:58+00:00
draft: false
title: Коломийський музей отримав у подарунок колекцію писанок з Австралії
type: post
url: /culture/kolomyyskyy-muzey-otrymav-u-podarunok-kolektsiyu-pysanok-z-avstraliyi/
categories:
- Community
- Culture
- Media
---

### **Музей писанкового розпису поповнився колекцією писанок від австралійських мисткинь, яку вони присвятили 25-ій річниці Незалежності України.**






Десять писанок, написаних на страусових, гусячих і курячих яйцях, привезли до Коломиї голова Союзу українок Австралії Галина Касіян та секретар Союзу українських організацій Австралії Ірина Андреєва.

Ідея створення колекції писанок спеціально для коломийського музею належить Марусі Яроцькій-Юрків, активній союзянці, голові Єпархіальної ради УГКЦ Австралії, Нової Зеландії та Океанії. Пані Марія – фаховий архітектор, захоплюється графікою та малярством. У її творчому доробку чимало творів, створених під впливом подій в Україні. У подарованій колекції мисткиня розробила дизайн для п’ятьох писанок, а втілила його Кейко Суходоляк, художниця японського походження, яка одружена з українцем. Іншими авторами писанкової колекції виступили Христя Клим, сестра Мокрина, Геня Бобешко та Наталя Федик. У кожній з цих писанок гармонійно поєднано українську символіку та орнаментику з традиційними мотивами аборигенів Австралії, що є свідченням міцного зв’язку української діаспори далекого зеленого континенту з Україною.

Колекцію австралійських писанок можна буде побачити в експозиції музею з 13 серпня.

[caption id="" align="aligncenter" width="750"][![На фото зліва-направо: Ярослава Ткачук, генеральний директор Національного музею, Галина Касіян, голова СУА, Ірина Андреєва, секретар СУОА, Оксана Ясінська, заввіділом музею писанкового розпису](http://www.ozeukes.com/wp-content/uploads/2016/09/234c083e4497041347eabe1b70d64063.jpg)
](http://hutsul.museum/events/news/ukrajinci-avstraliji/) На фото зліва-направо: Ярослава Ткачук, генеральний директор Національного музею, Галина Касіян, голова СУА, Ірина Андреєва, секретар СУОА, Оксана Ясінська, заввіділом музею писанкового розпису[/caption]

https://youtu.be/ZCnmE6Tsh54

**Джерела**



 	  1. [http://hutsul.museum/events/news/ukrajinci-avstraliji/](http://hutsul.museum/events/news/ukrajinci-avstraliji/)
 	  2. [http://ntktv.ua/news/novyny_kolomyshcyny/kolomyys%60kyy_muzey_otrymav_u_podarunok_kolektsiyu_pysanok_z_avstraliyi_video/](http://ntktv.ua/news/novyny_kolomyshcyny/kolomyys%60kyy_muzey_otrymav_u_podarunok_kolektsiyu_pysanok_z_avstraliyi_video/)


