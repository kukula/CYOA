---
author: bazj
date: 2014-01-15 03:37:00+00:00
draft: false
title: ПРИХІД СВ. МИКОЛАЯ до СВ. ПОКРОВСЬКОЇ ЦЕРКВИ
type: post
url: /events/new-south-wales/st-nicholas-visits-homebush/
categories:
- Community
- Culture
- New South Wales
---

**_МAРІЧКA ГAЛAБУРДA – ЧИГРИН_**


## **ПРИХІД СВ. МИКОЛАЯ до СВ. ПОКРОВСЬКОЇ ЦЕРКВИ в ГОМБУШ**


 Cіднейська св. Покровська  Парафія УAПЦ  вітала в  себе в неділю 12.1.2014 року цікавого гостя - св. Миколая. 

Парафіяльна Рада, а зокрема Cестрицтво на[![koliada homebush 12_1_2014 015](http://www.ozeukes.com/wp-content/uploads/2014/01/koliada-homebush-12_1_2014-015.jpg)
](http://www.ozeukes.com/wp-content/uploads/2014/01/koliada-homebush-12_1_2014-015.jpg) чолі з пані Павлою Зелінською приготовлявся дуже ретельно  до його приходу.

Відправив Службу Божу настоятель (парох)  о. Михайло Смолинець, прислуговував Андрійко Лило. Співав хор під диригентурою Лaриси Ковальчук. Отець Михайло запросив всіх присутніх на Парафіяльний Різдв'яний обід до  святочно прибраної залі, де пишалася ялинка, а на столі стояв дуже гарний малюнок-триптих,  на тему Різдва.

Отець Михайло Смолинець привітав присутніх, зокрема ветеранів релігійно-громадського життя. Заля була повною. Незнаю чи ще би вмістилися гості. А не всі, хто був в Церкві прийшли до залі.  

Відтак Володимир Войтович, голова Парафіяльної Ради вів програмою імпрези.

Після багатого на страви обіду очікували прихід св. Миколая, який був вбраний у чудових ризах, увійшов до залі з гарно і цікаво вимальованими санчатами,  на них  виднів малюнок засніженого українського села й  тризуб. 

Св. Миколай приїхав, так ми догадувалися, аж з Греції, де велика українська діяспора. Модерний наш Миколай. З санчат, де був схований магнитофон  нісся спів щедрівки "Щедрик" у виконанні капелі бандуристів з Детройту. Св. Миколай пригравав до мельодії ритм на трикутнику з дзвіночків.

[![koliada homebush 12_1_2014 002](http://www.ozeukes.com/wp-content/uploads/2014/01/koliada-homebush-12_1_2014-002.jpg)
](http://www.ozeukes.com/wp-content/uploads/2014/01/koliada-homebush-12_1_2014-002.jpg)

Хлібом і сіллю на вишитому рушнику св. Миколай вітав настоятеля Парафії о. Михайла й всіх присутніх! 

Після короткої привітальної промови в українській  мові, хвалу він віддав сестрицтву Парафії  (він все знав про їх віддану працю!) св. Миколай роздавав подарунки дітям,  тим, хто був чемний, хто не сварився, всім сестрицям, які багато працювали підчас року в Парафії, дириґентові хору, тим, хто гарно статті писав й цілий рік файні знимки робив. Видно, що прислужник св. Миколая Андрійко переказав, що його хресній мамі, здалося би ще одне намисто. Св. Миколай подарував  мені гарні, сині ґердани. 

Зробили ми багато знимок з гостем. Св. Миколаєві (Брет Коміно)  подарували на дорогу пляшку вина, щоби загрівся в США й Канаді, куди  поспішав до капелі бандуристів, а де дуже морозить і випало багато снігу.   Попрощався з нами Миколай і поїхав у дальшу дорогу. Ми просили його, що коли вернеться  в Україну, щоби  передав від нас привіт  тим, хто на «Майдані» стоїть в обороні своїх прав. 

[![koliada homebush 12_1_2014 090](http://www.ozeukes.com/wp-content/uploads/2014/01/koliada-homebush-12_1_2014-090.jpg)
](http://www.ozeukes.com/wp-content/uploads/2014/01/koliada-homebush-12_1_2014-090.jpg)

Всі присутні в залі колядували разом з Ларисою Ковальчук, зі мною  й Володимиром Войтовичем, який виготовив і надрукував гарні брошурки зі словами колядок й  святочними  знимками.

Прочитала я різні вінчування, традиційні й новіші, які знайшла на Інтернеті. Присутні  раділи, що ми, українці, дотепний нарід і в кожній ситуації вміємо пожартувати.

Відбулося ще одне  свято у  Св. Покровській Парафії. Дaй Боже дочекатися в наступному році прихід св. Миколая із участю  більшого числа дітей й громадян-парафіян молодшого покоління...

 

**всі знимки тут:  [https://picasaweb.google.com/103027822885947798979/SVMYKOLAIInSYDNEY#](https://picasaweb.google.com/103027822885947798979/SVMYKOLAIInSYDNEY)**

** **

 
