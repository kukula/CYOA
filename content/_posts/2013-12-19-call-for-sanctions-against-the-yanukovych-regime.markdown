---
author: bazj
date: 2013-12-19 02:04:36+00:00
draft: false
title: Заклик ввести санкції проти режиму Януковича
type: post
url: /events/international-events/call-for-sanctions-against-the-yanukovych-regime/
categories:
- Current Affairs
- International Events
- Politics
---

### Стефан Романів: Закликаємо Світ ввести санкції проти режиму Януковича


«Світовий Конгрес Українців через українські громади в різних країнах ЄС, Америки, а також Австралії буде звертатися до урядовців цих країн з вимогою вводити персональні санкції до чиновників та бізнесменів, що вчинили незаконні дії щодо учасників Євромайданів в Україні».

[![1471931_592178404168861_2110246431_n](http://www.ozeukes.com/wp-content/uploads/2013/12/1471931_592178404168861_2110246431_n.jpg)
](http://www.ozeukes.com/wp-content/uploads/2013/12/1471931_592178404168861_2110246431_n.jpg)Про це заявив Генеральний Секретар Світвого Конгресу Українців, Голова Організації Українських Націоналістів (бандерівців) Стефан Романів під час брифінгу в прес-центрі Штабу Національного Спротиву.

«СКУ мала місію в Україні під час виборів. Наша місія зафіксувала численні порушення і вважає їх сфальсифікованими. Ми вимагаємо у світової спільноти не визнавати результати цих виборів».

Крім того, Стефан Романів додав, що українство закордоном буде вимагати не лише персональних санкцій проти української влади, якщо вона і далі буде відмовлятися вести діалог з Майданом і порушувати закон, інтереси українського народу й української держави, але й замороження, а також арешт тих активів закордоном, які були отримані українськими чиновниками і бізнесменами в нечесний спосіб.
