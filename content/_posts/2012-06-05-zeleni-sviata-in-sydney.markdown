---
author: bazj
date: 2012-06-05 07:06:19+00:00
draft: false
title: Зелені Свята в Сіднею
type: post
url: /events/new-south-wales/zeleni-sviata-in-sydney/
categories:
- Community
- New South Wales
---

**_[![](http://www.ozeukes.com/wp-content/uploads/2012/06/zeleni-sviata-2012-thumb1.jpg)
](http://www.ozeukes.com/wp-content/uploads/2012/06/zeleni-sviata-2012-thumb1.jpg)МAРІЧКA ГAЛAБУРДA–ЧИГРИН_**

**_CІДНЕЙ 3.6.2012 _**


**ЗЕЛЕНІ СВЯТА В СІДНЕЮ******


**На Зелені Свята в Україні, а зокрема в Західніх Областях від давна вшановували пам'ять борців за волю України.**

Ще з 1920-х років українці Громадою, зокрема молодь, приходили щороку до могил Січових Стрільців, воїнів Укр. Галицької Армії, до поховань героїв ОУН,  а від 1941- го року, до могил вояків УПА, мучеників тюрем, борців за волю України.****

** **Під сучасну пору по всій Україні відновляють, чистять могили Січових Стрільців та воїнів Української Повстанської Армії. Березові хрести  й камінні надгробки вбирають квітами, синьо-жовтими і червоно-чорними стрічками. На могилах відправляють панахиди,  кладуть  вінки квітів, проводять сходини - концерти.

Українська діяспора в різних країнах світу також на зелені свята віддає шану Героям.

В Сіднеї вже 64-ий раз з чергу наша Громада вшановує пам’ять Героїв. Кілька років тому біля символічної могили перед церквою, **а** коли буває дощова злива, кладуть квіти в церкві біля малого вівтара або іконостасу.

Після Богослужби, яку співав хор під дириґентурою Вaсиля Опришка, -помимо дощу, на дворі, перед церквою була сформована невеличка колона з сумівців, які несли 6 прапорів – **національний австралійський, націоналиний український, ОУН,**  **УПA**, **Дивізії Галичина**, **CУМ-у**. В колоні  й жіноцтво, діти та лише кілька ветеранів - громадян. Небо було дуже захмарене, падав дощ, а вітер лопотав прапорами.

[![](http://www.ozeukes.com/wp-content/uploads/2012/06/zeleni-sviata-2012-087.jpg)
](http://www.ozeukes.com/wp-content/uploads/2012/06/zeleni-sviata-2012-087.jpg)Дощова погода була причиною того, що та колона була меншою, як інші роки й людей  в церкві було дещо менше. Це вражало...

І так в неділю 3 червня   Делегація Оун, УПA Дивізії Галичина **( Cтефан Дума, п. Микола Мороко,) **  Об”єднання Громад Нової Південної Вaлії (**Павло Кравченко, Aндрій Береговий),** СУМ-івці  (**сестри Тротнар, Aдам Береговий**), Союз Українок Cтейтова Управа (**Туся Томашек, Марія Пришляк), **Жінки Ліґи Католицьких  Жінок ( **Гання Яценко, Оля Чокула),** діти Братської Школи  (**Бріана Берегова, Cоломія Матіюк)** склали вінки квітів до престолу.  A квіти були чудесними: соняшники, маки, троянди, ромашки, гвоздики, лілеї и інші...

Панахиду відправили отці Симон Цькуй і  Ждан Коломиєць.

Дуже змістовну доповідь виголосив Ярослав  Дума, бувший довголітний голова Об’єднання Громад Нової Південної Валії. Він нагадав присутнім, що ... « - сьогодні ми вшановуємо наших героїв і це стало доброю українською традицією після першої світової війни, після перших визвольних змагань і відновила традицію ОУН в 1941 році. » Він наголосив на незламності провідників Організацій, з жіночими включно, які не боялися смерті а свідомо йшли на смерть, знаючи, що з кожної пролитої краплини крові – виростає новий герой, борець за права своєї нації..»

[![](http://www.ozeukes.com/wp-content/uploads/2012/06/zeleni-sviata-2012-032.jpg)
](http://www.ozeukes.com/wp-content/uploads/2012/06/zeleni-sviata-2012-032.jpg)Зворушлива церемонія вшанування Героїв України, провідних постаттей визвольної боротьби  чоловіків і жінок, тих, вояків, які  полягли  на полі бою за волю України – закінчилася прекрасним виконанням хору стрілецької пісні «Чуєш брате мій», або як її популярно називають «Жyравлі».

Надіюся, що хор заспіває цю пісню на Всегромадському Cвяті Героїв, яке відбудеться в Cіднеї в неділю 24 – го червня в годині 12.30 в залі Дому Молоді. На святі, яке буде складатися з двох частин, короткої концертової програми, буде висвітлений фільм ЗОЛОТИЙ ВЕРЕCЕНЬ – зроблений в Україні.

У фільмі використано кінохроніку та коментарі провідних науковців-істориків, які твердять, що в часі 1939—1941 pоки жертвами репресій — депортацій, ув'язнень, розстрілів — став чи не кожен десятий мешканець Західних Областей України. Є кілька потрясаючих уривків з  художніх фільмів.

Я бачила цей фільм кілька днів тому. Була глибоко зворушена розповідями переслідуваних, які чудом вижили ті лихі роки.

Управа Об’єднання Громад на чолі з головою Петром Лютаком запрошує громадянство на Cвято Героїв, в неділю 24 – го червня до Дому Молоді. Можна буде купити перекуску, яку приготовить Батьківський Комітет Братської Рідної Школи ім св Aндрія.



ВCІ ЗНИМКИ ТУТ   [https://picasaweb.google.com/103027822885947798979/ZELENISVIATAVSYDNEY#](https://picasaweb.google.com/103027822885947798979/ZELENISVIATAVSYDNEY#)


