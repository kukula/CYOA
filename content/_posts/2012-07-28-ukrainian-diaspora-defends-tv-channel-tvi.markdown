---
author: bazj
date: 2012-07-28 03:31:45+00:00
draft: false
title: Діаспора виступила на захист телеканалу ТВі
type: post
url: /community/ukrainian-diaspora-defends-tv-channel-tvi/
categories:
- Community
- Media Releases
---

[![](http://www.ozeukes.com/wp-content/uploads/2012/07/zCYOA-Web-letterhead-color-600-pxls5.jpg)
](http://www.ozeukes.com/wp-content/uploads/2012/07/zCYOA-Web-letterhead-color-600-pxls5.jpg)

26-го липня 2012


**Діаспора виступила на захист телеканалу ТВі**


_Опубліковано 25/07/2012__
_

Представники української діаспори – голови організацій, громадські діячі, журналісти – заявили про свою підтримку телеканалу ТВі. У діаспорі виступають проти переслідувань незалежних ЗМІ в Україні, особливо напередодні парламентських виборів.

Українці з США, Канади, Австралії, Італії, Португалії, Іспанії та Угорщини у відео-зверненні закликають діючу українську владу припинити утиски свободи слова, а також висловлюють свою підтримку телеканалу ТВі.

Як відомо, 12 липня вранці податківці прийшли “трусити” ТВі. В офіс прийшло четверо офіцерів податкової міліції, яка порушила кримінальну справу щодо гендиректора телеканалу ТВі Миколи Княжицького.

Як повідомляв Медіа-портал VIDIA, Світовий конгрес українців (СКУ) закликав міжнародне співтовариство засудити податковий тиск на ТВі.

Як відомо, Європейська комісія також звернула увагу української влади на прийняте рішення не проводити перевірки ЗМІ у передвиборчий період.

Українські медіа-профспілки вимагають від президента Януковича вжити всіх заходів, щоб тиск на незалежні ЗМІ в Україні припинився.

Як повідомляє Телекритика, Міжнародна федерація журналістів і Європейська федерація журналістів, також, вимагають покласти край переслідуванню ЗМІ в Україні.

[http://vidia.org/2012/6733 ](http://vidia.org/2012/6733)
