---
author: bazj
date: 2011-05-31 01:32:45+00:00
draft: false
title: Національна радіокомпанія України – призупинення ліквідації
type: post
url: /current-affairs/media-releases/ukrainian-radio-deferment-of-closure/
categories:
- Media Releases
---

[![](http://www.ozeukes.com/wp-content/uploads/2011/05/VSRU-150-pxls.jpg)
](http://www.ozeukes.com/wp-content/uploads/2011/05/VSRU-150-pxls.jpg)




_ _

_На руки Стефана Романіва, голови СУОА, прийшло від Миколи Мариненка, головного редактора Національної радіокомпанія України,  нище-подане повідомлення  про призупинення ліквідації української редакції Всесвітньої служби радіомовлення України (ВСРУ)._

_ _

_ _

Шановний пане Стефане!















Наша спільна боротьба сьогодні дала перший результат!








Вдень інформ. агенство "Телекритика" повідомило про призупинення ліквідації української редакції за наказом








Голови Держкомтелерадіо Ю. Плаксюка.








Коли матимемо копію цього наказу,  одразу ж надішлемо Вам.















Слава Україні!








_Микола Мариненко і колектив української редакції._









# Плаксюк призупинив ліквідацію української редакції іномовлення НРКУ


<table cellpadding="0" cellspacing="0" border="0" >
<tbody >
<tr >

<td width="290" valign="bottom" >30-05-2011
</td>

<td width="80" valign="bottom" > 
</td>
</tr>
</tbody>
</table>
Голова Державного комітету телебачення та радіомовлення **Юрій Плаксюк** призупинив реорганізацію української редакції Всесвітньої служби радіомовлення України (ВСРУ). Відповідний наказ він підписав 30 травня, про що повідомив у коментарі «Телекритиці».

На думку пана Плаксюка, рішення колегії Держкомтелерадіо про оптимізацію роботи Національної радіокомпанії України (НРКУ) спотворене. Нагадаємо, на це рішення посилався генеральний директор НРКУ Тарас Аврахов, ліквідовуючи українську редакцію іномовлення.

«_Тарас Аврахов мав виписати порядок ліквідації, погодити його з комітетом, а потім проводити реорганізацію. Він цього порядку не дотримався_», - сказав Юрій Плаксюк.

Він зазначив, що буде створена комісія, яка дослідить правомірність рішення про ліквідацію української редакції ВСРУ.

«_Тому не вважайте це_ (ліквідацію української редакції. - ТК) _політикою держави в іномовленні. Хоча всі ми розуміємо, що це радіо _(ВСРУ. - ТК) _мовило в пустоту і його слухали одиниці_», - додав пан Плаксюк.

Нагадаємо, 25 травня згідно з наказом про оптимізацію роботи НРКУ [українська редакція ВСРУ припинила мовлення](http://www.telekritika.ua/news/2011-05-26/63137) на зарубіжні країни. Натомість у рамках Дирекції інформаційного мовлення НРКУ створена редакція мовлення на закордон, яку очолив Михайло Білецький.

Світовий конгрес українців попросив українську владу [скасувати рішення про припинення мовлення української редакції ВСРУ](http://www.telekritika.ua/news/2011-05-27/63169), яка є важливим джерелом інформації для діаспори. Відповідний лист конгрес надіслав 26 травня президенту Вікторові Януковичу, прем'єр-міністру Миколі Азарову, голові Верховної Ради Володимиру Литвину, голові Держкомтелерадіо Юрію Плаксюку.

Раніше ТК повідомляла про [наміри НРКУ ліквідувати українську редакцію ВСРУ](http://www.telekritika.ua/news/2011-05-13/62755). На думку генерального директора НРКУ **Тараса Аврахова**, ця редакція «_дублює функції трьох програм Українського радіо_». Водночас мовлення румунської, англійської та німецької редакції збережене.

Нагадаємо, з початку року [ВСРУ припинила ефірне мовлення](http://www.telekritika.ua/listi-tk/2011-03-26/61415) за браком коштів та залишилася тільки в інтернеті і на супутнику. 

_«Телекритика»_


















[http://www.telekritika.ua/news/2011-05-30/63214](http://www.telekritika.ua/news/2011-05-30/63214)





