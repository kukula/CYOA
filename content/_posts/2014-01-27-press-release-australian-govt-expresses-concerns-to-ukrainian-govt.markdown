---
author: bazj
date: 2014-01-27 00:47:01+00:00
draft: false
title: Преcове повідомлення - Уряд Aвстралії висловив уряду України занепокоєння
type: post
url: /events/international-events/press-release-australian-govt-expresses-concerns-to-ukrainian-govt/
categories:
- Current Affairs
- International Events
- Media Releases
- Politics
---

[![CYOA Letterhead 2012 600pxls](http://www.ozeukes.com/wp-content/uploads/2014/01/CYOA-Letterhead-2012-600pxls1.jpg)
](http://www.ozeukes.com/wp-content/uploads/2014/01/CYOA-Letterhead-2012-600pxls1.jpg)

25 січня  2014





#### ПРЕCОВЕ ПОВІДОМЛЕННЯ 







## Уряд Aвстралії офіційно висловив уряду України глибоке занепокоєння та стурбованість


Посадовці Міністерства закордонних справ Австралії за підтримки міністра закордонних справ Джулі Бішоп офіційно висловили уряду України глибоке занепокоєння уряду Австралії недавніми актами насильства та зіткненнями між протестувальниками та силовиками в Україні.

Тимчасовoго повіреного у справах України в Австралії Станіслава Сташевського було запрошено на зустріч з ключовими австралійськими посадовцями для передачі цього повідомлення.

Уряд Австралії висловив стурбованість у зв'язку зі смертю та зникненням протестувальників і заявив, що винні мають бути притягнуті до відповідальності.

Уряд Австралії висловив стурбованість у зв'язку з прийняттям законів 16 січня 2014 року, які обмежують право на протест.

Уряд заявив, що основні права людей на свободу зібрань і слова повинні дотримуватися відповідно до міжнародних зобов'язань України.

Уряд Австралії закликав усі сторони до максимальної стриманості, щоб уникнути ескалації насильства.

Австралійські посадовці закликали уряд України взяти на себе зобов'язання брати участь у конструктивному діалозі. Уряду необхідно поважати прагнення українського народу.

Голова Союзу Українських Організації Австралії Стефан Романів у п'ятницю  25-го січня 2014мав зустріч у Канберрі з посадовцями Міністерства закордонних справ для обговорення становища уряду Австралії.

СУОА послідовно закликав уряд Австралії зробити рішучу заяву від імені австралійського народу.

"Ми вітаємо тверду позицію уряду Австралії, яку було доведено до відома уряду України, і закликаємо уряд Австралії продовжувати розглядати санкції та інші заходи для забезпечення того, щоб український уряд дотримувався своїх зобов’язань", сказав пан Романів.

Управа CУОA попердьно висловила Тимчасовому Повіреному у справах України в Канберрі стурбованість української громади в Австралії з приводу ситуації в Україні та передав   резолюції громадських віч, які засуджують антидемократичні акти насильства в Україні.


** **
