---
author: bazj
date: 2013-12-25 02:38:13+00:00
draft: false
title: Вертеп і Різдвяні Колядки в Сіднеї
type: post
url: /events/new-south-wales/christmas-play-and-carols-in-sydney/
categories:
- Community
- Culture
- New South Wales
---

**_M_****_АРІЧКА ГАЛАБУРДА - ЧИГРИН_**

**СІДНЕЙ 23.12.2013 **


# ВЕРТЕП і РІЗДВЯНІ КОЛЯДКИ В СІДНЕЇ


[![CYM - VERTEP 139](http://www.ozeukes.com/wp-content/uploads/2013/12/CYM-VERTEP-139.jpg)
](http://www.ozeukes.com/wp-content/uploads/2013/12/CYM-VERTEP-139.jpg)Різдвяні свята в Україні мають свою споконвічну традицію. Вони супроводжуються величавими церковними відправами, колядками, вертепами, щедрівками і віншуваннями, які звеличують народження Сина Божого. 

Окрасою свята є вертепи, театралізовані дійства або знані ще як «**народна опера**». Вивчити і зберегти  традицію святкування українського різдва намагалися члени осередку СУМ-у ім.ґенерала хорунжого Тараса Чупринки в Сіднеї. 

Пригадуємо величезну продукцію «Вертепу» поставленого в Домі Молоді в 2004 році і в 2005-му в Перті (Західна Австралія), куди Осередок СУМ-у Сіднею поїхав з Різдвяним концертом і на Крайовий Табір СУМ-у.

Ідея поновного «Вертепу» цього року  була з ентузіязмом підтримана  дорослими і дітьми. Проголосили у газетах й по інтернеті відбіркові репетиції й розпочалася наполеглива праця. Готувалися до вистави 4 ( чотири) місяці.

[![CYM - VERTEP 033](http://www.ozeukes.com/wp-content/uploads/2013/12/CYM-VERTEP-033.jpg)
](http://www.ozeukes.com/wp-content/uploads/2013/12/CYM-VERTEP-033.jpg) 

Чому «Вертеп» й колядки напередодні Різдва? Бо в Австралії літо, українська молодь готується до табору, які розпочинаються 23.12., - вернуть 5.1.2014 додому і відбудуться родинні Свят Вечори а там і Водохрещя. Зрештою традиційно австралійці в цю неділю колядували в своїх околицях і в центрі міста Сіднею так, що нічого закидати неможна. 

В неділю 22.12.2013 (було дуже гаряче і парно) чисельно прибували люди до Дому Молоді, між ними гості з  України, з Вінніпеґу і Мельбурну, подивитися на Різдвяний «Вертеп». Яке благословення, що Дім Молоді охолоджуванний, бо артисти в зимових костюмах на сцені напевно не витрималаи би такої спеки і духоти.

[![CYM - VERTEP 007](http://www.ozeukes.com/wp-content/uploads/2013/12/CYM-VERTEP-007.jpg)
](http://www.ozeukes.com/wp-content/uploads/2013/12/CYM-VERTEP-007.jpg)

Заля й сцена була прекрасно вдекоровані. Я була з молодю тиждень раніше й бачила, як вони самі робили декорацію, будували хатку, вікна, піч, тарілки,  пильно малювали все відповідними фарбами.   Навіть я намалювала якісь чуда й вони були на стіні між гарними творами дітей. Все було з естечним смаком розставлене в залі, що уособлювала «нашу громадську хату» до якої прийшли гості й колядники. Вражали гуцульські килими, чудово вишиті ришники над іконами й тризубом, дідух, сіно біля хати, санчата і сніг (штучний, який вживають в театрах) на сцені й свічки. Різдвяна стаєнка. Все відповідно освітлене світлами.[![CYM - VERTEP 001](http://www.ozeukes.com/wp-content/uploads/2013/12/CYM-VERTEP-001.jpg)
](http://www.ozeukes.com/wp-content/uploads/2013/12/CYM-VERTEP-001.jpg)

Щоби читачі мали уяву як свято було розложене, подаю короткий опис до понад 400 знимок, які я зробила.

Ведучим свята був **Василь Сенько**. У свойому слові він сказав, що коли  в 1975 році приїхав до Австралії, став членом СУМ-у  їздив також  колядувати. Як він цікаво нагадав, що їздили автами сумівці по тих околицях, де жило багато українців. -...«Ми більше їздили, як колядували»! Відстані від хати до хати ставали все більшими, бо багатьох наших людей повмирало, знаходяться в старечих домам, ну і ще взяти під увагу велику спеку на початку січня. Тому постало питання - чи варта зібрати людей в Домі Молоді й поставити Вертеп. Варта. Відновимо почату  колись традицію!

**Василь Сенько** згадав мітинґуючих на Майдані в Києві й їх домагання. Так, як по містах в світі, так і  в Сіднеї три рази й раз в Канберрі ми солідаризувалися з Майданом в Києві. **Проголосили збірку грошей на підтримку Майдану, яка принесла 1500 долярів. Управа Осередку додала 1500  так, що загальна сума винесла 3.000 долярів і ще хтось додав 100 долярів - 3100 долярів передадуть в Київ.**

[![CYM - VERTEP 042](http://www.ozeukes.com/wp-content/uploads/2013/12/CYM-VERTEP-042.jpg)
](http://www.ozeukes.com/wp-content/uploads/2013/12/CYM-VERTEP-042.jpg)[![CYM - VERTEP 043](http://www.ozeukes.com/wp-content/uploads/2013/12/CYM-VERTEP-043.jpg)
](http://www.ozeukes.com/wp-content/uploads/2013/12/CYM-VERTEP-043.jpg)

Голова осередку **Юстин Сенько** в короткому слові згадав про традиційні Різдвяні Свята й дотримування їх членами осередку, звернувся до подій в Україні, згадав наших земляків, які в холоді стоять і вимагають відставки паршивої і ганебної влади. 

Він зійшовши зі сцени з наймолодшими сумівцями увійшли в залю **й запалили свічку, в символічній кімнаті на залі, в пам'ять сіднейських основоположників СУМ-у** а тим й нашого суспільства й **другу свічки під іконою в пам'ять тих, хто згинув в боротьбі за волю України, хто згинув підчас Голодомору. - Молились за Майданівців в Києві, з якими ми духовно в Сіднеї були сьогодні черговий раз.**

[![CYM - VERTEP 051](http://www.ozeukes.com/wp-content/uploads/2013/12/CYM-VERTEP-051.jpg)
](http://www.ozeukes.com/wp-content/uploads/2013/12/CYM-VERTEP-051.jpg)

Запросив він **о. Олега Стефанишина** провести молитву. **Відтак** був поданий борщ з сметаною й кутя. В кухні працювали **Стефан Михно, Леся Піскор, Павло Петрикович, Марійка Шушняк, Соня Михно. **

На сцени під спів колядки «Тиха ніч»   увійшли на чолі з звіздарем **Наталкою Тротнар** колядники. Запиталася Наталка чи приймаємо колядників в цій хаті, які поставлять Вертеп й розпочалося прекрасне дійство на сцені. 

[![CYM - VERTEP 082](http://www.ozeukes.com/wp-content/uploads/2013/12/CYM-VERTEP-082.jpg)
](http://www.ozeukes.com/wp-content/uploads/2013/12/CYM-VERTEP-082.jpg)

Була це справді чудова продукція тзв «народна опера». Старанно виготовлені сценічні костюми **Катериною Островською**. Виконавці «Вертепу», надали клясичному біблійному сюжетові українського змісту й кольориту. Сценарій - з інтернету, одобрений Преосвященним Владикою **Петром Стасюком**. Гарна українська мова лунала  зі сцени, прекрасно й жваво всі присутні на залі співали з  колядниками. Кожний присутний дістав книжечку з словами колядок , які співалися, перепліталися з подіями у виставі. 

[![CYM - VERTEP 088](http://www.ozeukes.com/wp-content/uploads/2013/12/CYM-VERTEP-088.jpg)
](http://www.ozeukes.com/wp-content/uploads/2013/12/CYM-VERTEP-088.jpg)Я була присутньою на репетиції тиждень тому і зрання перед концертом, але виступ наших артистів, повторююся, в дуже цікавих строях, зробив неаби яке зворушливе вражіння не лише на мене. Ніхто не пішов з залі незадоволений. Навпаки. Всі учасники-артисти гарно виконали свої ролі. Та все є  найкращий виконавець. Мушу відзначити в ролі Мошка - нашого здібного, молодого друга **МАРКІЯНА СТЕФАНИШИНА. **Прекрасна в нього українська мова, знаменита інтерпретація й публіка відповідно реаґувала на його вінчування й побажання, гру. [![CYM - VERTEP 146](http://www.ozeukes.com/wp-content/uploads/2013/12/CYM-VERTEP-146.jpg)
](http://www.ozeukes.com/wp-content/uploads/2013/12/CYM-VERTEP-146.jpg)

І ще треба відмітити **Миколу Матіюка**, який  прекрасно і дуже переконливо виконав ролю царя Ірода.

В «Вертепі» крім вже згаданих брали участь: ангели: **Катерина Кобрин, Соломія Матіюк,** пастушки: **Петро Кобрин, Микола Петрикович**, дівчатка: **Данієла й Меланія Піскор, Наталка Петрикович, Лариса й Софійка Тротнар, Стефанія й Софія Мандзій,** хлопчик: **Антон Федоров**. Царі: **Адріян Михно, Андрій й Олекса Матіюк. **Козак:** Андрій Менцінський,** воїни: **Адам Береговий**, **Натан Михно**. Смерть: - **Данило Кучерук**, чорт: - **Мар'ян  Римовський**.

Про відповідне освітлення,  й  наставлення мікрофонів-звуку дбали:  **Юстин Сенько, Андрій Рибак, Петро Кобрин. **Про декорацію подбали**: Симон і Христина Спирдз, Меланя, Бріяна, Лариса Береговий, **помічниками продукції були: **Дарка Сенько, Михайло Тротнар і Симон Піскор.**

[![CYM - VERTEP 168](http://www.ozeukes.com/wp-content/uploads/2013/12/CYM-VERTEP-168.jpg)
](http://www.ozeukes.com/wp-content/uploads/2013/12/CYM-VERTEP-168.jpg)[![CYM - VERTEP 294](http://www.ozeukes.com/wp-content/uploads/2013/12/CYM-VERTEP-294.jpg)
](http://www.ozeukes.com/wp-content/uploads/2013/12/CYM-VERTEP-294.jpg)

Як бачимо з списка були цілі родини заанґажовані в поставлені прекрасного «Вертепу», якого напевно повторять. 

[![CYM - VERTEP 144](http://www.ozeukes.com/wp-content/uploads/2013/12/CYM-VERTEP-144.jpg)
](http://www.ozeukes.com/wp-content/uploads/2013/12/CYM-VERTEP-144.jpg)

Після вистави були подані вареники в сметані, різне печево.  Як можна було цього сподіватися за столами обговорювалося, те, що ми бачили на сцені. Всі раділи, що СУМ дав нашій спільноті (були присутні й представники Пласту й інших організацій) тзв **позитивний «застирк»,** показав, що в нашій спільноті ще можна щось гарного зорганізувати.

А про події в Україні говорили за столами. Журилися, що буде з Майданівцями. Всіх заарештованих в справі Майдану ще не випустили. Банду (уряд) ще не роззігнали, нікого не покарали за побиття беззбройної молоді в ночі.  Ще й нагородили беркутівців. Є чуткy про те, що Путін подарує пам'ятник Леніна (він куди мішається? ) Треба недопусити до такого. І ще було сотки різних питань до незрозумілих нам подій в  Україні. 

Вітаємо Голову  й всіх членів осередку СУМ-у з успішною імпрезою, ведучого  Василя Сенька, Наталку Тротнар й Петра Кобрина, які дуже багато часу присвятили в організації цієї продукції. 

Головний виховник осередку **Дарка Сенько** дякувала всім на сцені за участь у «Вертепі». Подарувала Петрові Кобринові й Наталці Тротнар за його організацію  чудовий Різдвяний вінок.   Всіх хто спричинився до успіху імпрези вітали, дякували. 

[![CYM - VERTEP 349](http://www.ozeukes.com/wp-content/uploads/2013/12/CYM-VERTEP-349.jpg)
](http://www.ozeukes.com/wp-content/uploads/2013/12/CYM-VERTEP-349.jpg)

Отак пройшла в дуже спекотному Сіднеї ще одна цікава й позитивна подія, яка додала нам надії, що перед нами ще майбутнє, іменно ці діти, які були на сцені стануть  в майбутньому батькам на зміну. Дай Боже! 

Бажаю всім гарно провести Різдвяні Свята і хай в 2014 році минають Вас всі хвороби.

 

**знимки - два альбоми можна побачити, відкриваючи лінк:**

[https://picasaweb.google.com/103027822885947798979/VERTEPSYDNEY#](https://picasaweb.google.com/103027822885947798979/VERTEPSYDNEY#)

[https://picasaweb.google.com/103027822885947798979/VERTEPSYDNEY2#](https://picasaweb.google.com/103027822885947798979/VERTEPSYDNEY2#)

 
