---
author: bazj
date: 2014-03-03 05:13:23+00:00
draft: false
title: Звернення Міністра закордонних справ України до української громади
type: post
url: /politics/appeal-from-ukrainian-minister-of-foreign-affairs/
categories:
- Community
- Media Releases
- Politics
---

[![закордонних справ](http://www.ozeukes.com/wp-content/uploads/2014/03/закордонних-справ.jpg)
](http://www.ozeukes.com/wp-content/uploads/2014/03/закордонних-справ.jpg)





## **Звернення Міністра закордонних справ України Андрія Дещиці до української громади**




_28 лютого 2014 року_


 **  ****Дорогі українці,**

 Закордонні українці, де б вони не проживали, ніколи не залишалися байдужими до своєї історичної Батьківщини, підтримуючи її у часи безнадії і в радісні дні.

Ви несли світові правду про Україну, коли вона була закута в кайдани комунізму. Ви оприлюднювали жахливі факти Голодомору у той час, коли інформація про криваві сторінки історії України свідомо приховувалася.

У ці дні, коли Україна знову перегортає чергову трагічну сторінку своєї непростої історії, коли на Майдані у Києві виросли нові барикади із живих квітів у пам'ять Героїв Небесної Сотні і сотень тисяч невідомих мужніх захисників свободи і демократії в Україні, хочу звернутися зі словами вдячності до великої Української громади.

 Ваші заяви і звернення до урядів держав та громадськості, пікети і демонстрації у сотнях міст світу були неоціненною підтримкою – джерелом мужності й оптимізму для захисників Майдану, усіх учасників жорстокого протистояння з бандитським владним режимом, який залив українську землю святою кров'ю її найкращих синів. Багато з вас особисто приїжджали на Майдан, щоб продемонструвати  солідарність із своїм народом.

Ви допомогли мобілізувати громадську думку в світі на підтримку борців за демократію і свободу. Сподіваємося на вашу підтримку і сьогодні, коли нова демократична влада взялася за активну роботу з відбудови української  економіки та державності.

Глибока вдячність вам за це і шана. 

**В.о. Міністра****
****закордонних справ                                (підпис)                       Андрій Дещиця**



 
