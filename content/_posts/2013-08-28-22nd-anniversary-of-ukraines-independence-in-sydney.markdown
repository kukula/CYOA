---
author: bazj
date: 2013-08-28 02:39:44+00:00
draft: false
title: 22 річниця Незалежности України в Сіднею
type: post
url: /events/new-south-wales/22nd-anniversary-of-ukraines-independence-in-sydney/
categories:
- Community
- New South Wales
---

_**МАРІЧКА ГАЛАБУРДА — ЧИГРИН**_

_Сідней 27.8.2013_


## ВІДЗНАЧЕННЯ 22-ої РІЧНИЦІ ДНЯ НЕЗАЛЕЖНОСТИ УКРАЇНИ


[![P8240037](http://www.ozeukes.com/wp-content/uploads/2013/08/P8240037.jpg)
](http://www.ozeukes.com/wp-content/uploads/2013/08/P8240037.jpg)Українська спільнота **Сіднею**  відзначили 22-гу річницю Дня Незалежности ** **продовж двох днів: **в суботу 24.8.ц.р. в Українській Братській Школі ім. св. Андрія (УГКЦ) **проходив** Синьо-жовтий день. **Це  коли учні вдягаються в синьо-жовтий одяг або мають якусь символіку, яка нагадує Україну і річницю проголошення Незалежности України й відбувають відповідні заняття.

Діти співали пісні і деклямували вірші виключно на тему України. Це можна сказати була репетиція до концерту, який мав відбутися наступного дня.

Батьківський Комітет гостив дітей і присутніх борщем і варениками.

Після короткої перерви були висвітлені знимки, які учні робили підчас їх недавньої поїздки в Україну. Директорка школи Одарка Брецко ставила питання, де знимка була зроблена, що там такого цікавого вони бачили...І треба дивуватися, що малі діти все запам'ятали. Зібрали  пожертви золоті монети (доляри) для **братньої школи н.1. ім. Івана Франка в Дрогобичі, де наші діти були гостями.**

[![P8240031](http://www.ozeukes.com/wp-content/uploads/2013/08/P8240031.jpg)
[![P8240002](http://www.ozeukes.com/wp-content/uploads/2013/08/P8240002.jpg)
](http://www.ozeukes.com/wp-content/uploads/2013/08/P8240002.jpg)[![P8240027](http://www.ozeukes.com/wp-content/uploads/2013/08/P8240027.jpg)
](http://www.ozeukes.com/wp-content/uploads/2013/08/P8240027.jpg)](http://www.ozeukes.com/wp-content/uploads/2013/08/P8240031.jpg)

**В неділю 25.8.2013 року  **була чудова весняна погода, хоч офіційно в Австралії ще зима.  Ранком в церкваx УАПЦ і УКЦ були відправлені Богослужби, з мoлитвами за Україну.

В залі **Дому Молоді** збиралися людей. Всі в піднесеному настрої.

[![DSCN3525](http://www.ozeukes.com/wp-content/uploads/2013/08/DSCN3525.jpg)
](http://www.ozeukes.com/wp-content/uploads/2013/08/DSCN3525.jpg)

Відзначення розпочалося внесенням під звуки «Козацького Маршу»  6-ьох прапорів сумівцями й пластунами. **Володимир Шендер ніс**  прапор Австралії, **Петро Кобрин** - прапор України,  **Натан ****Михно** -  Дивізії «Галичина», **Андрій Матіюк** ніс прапор УПА - , **Андрій Рибак** - СУМ-у, **Анастасія Суховерська** - Пласту. Цей марш зробив імпозантне  враження. Наші військові ветерани передали прапори СУМ-івцям для того, щоби СУМ їх беріг і вносив на святах на сцену! Молодь маршерувала взірцево під команду Петра Кобрина. Дякую **Дарці Сенько**, яка підготовила з молодю виніс  прапорів з фойє почерез залю й вихід на сцену![![DSCN3527](http://www.ozeukes.com/wp-content/uploads/2013/08/DSCN3527.jpg)
](http://www.ozeukes.com/wp-content/uploads/2013/08/DSCN3527.jpg)

Після прозвучання українського та австралійського гімнів я мала шану відкрити  святочне відзначення 22- ої різниці Незалежности України  як, та, яка з'організувала свято і привітати присутніх від **Управи Об'єднання Українських Громад**.
На залі були присутні в.о. посла України **Станіслав Сташевський** та консул **Олександер Фоменко** та пань **Тептюк Валерія, Лариса Чуприна - працівниці посольства.**

Згадала про відбуття в цих днях в Україні Збору ОУН, на якому обрали головою **Стефана Романіва**, відбуття З'їзду Світового Конґресу Українців, де обрано головою **Євгена Чолія**, секретарем Стефана Романіва, сказала про конференцію Жінок СФУЖО у Львові, про параду вишивок в Києві та про різні святкування в містах України. Попросила до слова пана Сташевського.

Він відчитав святочне привітання Міністра Закордонних Справ України **Леоніда Кожари** й подарував картинку Києва та прапор України для Дому Молоді, якого він мав честь два роки тому відкривати.

[![DSCN3548](http://www.ozeukes.com/wp-content/uploads/2013/08/DSCN3548.jpg)
](http://www.ozeukes.com/wp-content/uploads/2013/08/DSCN3548.jpg)Уважаю, що, щоби привчалися до мікрофонів на сцені,  було би вказано, щоби концерт  заповідали підростки. Вибрала молодих юнаків. **Маркіян Стефанишин**  заповідав  українською та **Андрійко Лило** - англійською. Хлопці дуже добре вив'язалися з завдання.

Концертову програму розпочав жіночий Ансамбль «**Суцвіття**»  під дириґентурою **Олі Якубовської - **акомпанятор** Ігор Клайберт. **Заспівали пані «Гімн Перемоги» та «Дівчата Україночки». Це був гарний початок прекрасного концерту.

**Діти братської школи ім. св. Андрія під проводом Тереси Бутилевич **виступили з в'язанкою віршів і пісень. Славно деклямували вони доброю українською мовою а співали «О, Україно» і «Ми маленькі козачата» так жваво й голосно, що по всьому Домі Молоді линав відголос.**   **

**Поліна Білинська - Мицак** співала пісню «Україночка»  Г. Татарченка. Вона вдруге виступає  на Громадському (ОУГ) концерті в залі Дому Молоді й її виступ залишив відповідне вражіння на слухачів, які сприймають 8 - ми літню дівчинку бурею оплесків.

Танцювальна група **«Весельчата»** виступила з «Гуцульським танцем» і «Страхопуд». **Орися Сивак-Спінер й Ярослав Сивак **докладають всіх зусиль, щоби молоді танцюристи танцювали бравурно й майстерно.

[![nezaleznist 25_8_2013 228](http://www.ozeukes.com/wp-content/uploads/2013/08/nezaleznist-25_8_2013-228.jpg)
](http://www.ozeukes.com/wp-content/uploads/2013/08/nezaleznist-25_8_2013-228.jpg)

Вірш Тараса Шевченка «Садок вишневий» деклямував  **Кристян Борис,** учень української Центральної[![kristian Borys](http://www.ozeukes.com/wp-content/uploads/2013/08/kristian-Borys.jpg)
](http://www.ozeukes.com/wp-content/uploads/2013/08/kristian-Borys.jpg) Школи ім. Княгині Ольги. Він з малку деклямував вірші і в цю неділю гарною українською мовою вив'язався з обов'язку. Він сам зголосився до участі в концерті. Суспільство завжди радо бачить Кристіяна на сцені.

Три покоління: **Христина Бейлі з дочкої Танею й внучкою Софією Вітборн** заспівали  народну пісню «Чом, земле, моя». Цікава комбінація й новина в нашім суспільстві.

Солістка **Марта Менцінська** виступила з піснею «Подаруй мені Карпати». Марта завжди ввражає вибором свого репертуару.

Слідував виступ молодшої групи танцюристів **«Заграва»,** який виконав «Гуцульський танець». Зокрема три малі солістки близнята **Стефка, Софійка Мандзій (6 років) та Вікторія Волицька (5 і пів року)** уважно тупцювали ніжками, усміхалися до публіки, раділи, що знов вони на сцені. Я була кілька разів на репетиції й бачила як **Марійка Шушняк**  з ними проходила їх виступ. Вони є прекрасою танцювальної групи і будуть в майбутньому добрими танцюристками. Гарне вражіння залишили всі танцюристи «гуцулочки й гуцули».

**Пані Анна Довірак** у свойому вірші зачепила аспекти, які продовж років привели до проголошення незалежности України. Вона з покійним чоловіком пережила не завжди «добрі» часи в Печеніжині, де вчителювала.  Вона дуже добре ор'єнтується в політичній сутиації й тому «гостро» допікає словами «вельможам».

[![nezaleznist 25_8_2013 238](http://www.ozeukes.com/wp-content/uploads/2013/08/nezaleznist-25_8_2013-238.jpg)
](http://www.ozeukes.com/wp-content/uploads/2013/08/nezaleznist-25_8_2013-238.jpg)Бандуристка й співачка **Лариса Ковальчук **заспівала сама романс з опери «Запорожець за Думаєм» та народну пісню «Порізала пальчик» а потім з **Мартою Менцінською** в дуеті ** **популярну з клясики українських пісень « Де ти бродиш моя доле». В їх це прекрасно виходить і публіка гучними оплесками їх нагородила.

Лариса виступатиме 7 вересня ц.р. **на святі-фестивалі українців в Велинґтоні в Новій Зеляндії .**

З'єднанні танцювальні **Ансамблі «Заграва» і «Веселка»** під керівництвом **Марійки Шушняк, Каріни Островської та Ярослава Сивака**,  виконали бравурний «Козачок» з репертуару Миколи Канавця, який був сприйнятий оваційно.

**Ансамбль Народних Інструментів** під керівництвом Мар'яни  Сивак заграв мельодії «В Полонині скрипка грає», «Сирба» та «Буковинський весільний». Мар'яна грала на скрипці й співала. Люсі Воронов майстерно грає на цимбалах, Джасінта Мікус на флейті та Нікол Маррі Пріор на контрабасі.

Я вперше їх чула й мені подобався ансамбль, який минулого року сам до мене зголосився виступити. Підготовивши концерт я поїхала до Бельгії, куди мені зателефонували й  розповіли про відбутий концерт ще того самого дня,  казали, що оркестра дуже сподовалася публіці. В цю неділю зрозуміла чому.

**Марко Шумський**, який  **тимчасово** виконує  обов'язки Голови ОУГ( він і **скарбником** Управи)  подякував всім виконавцям, всім хто будь чим допоміг до успішного проведення концертової програми.  Між ними й **Володимир Войтович**, який разом зі мною працював над програмою концерту, її вкладанням, декорацією на сцені. Він і робив частину знимок підчас концерту. **Роксолана Мішалов** вже кілька разів оперувала мікрофонами на сцені, дякуємо й **Юстинові Сенькові** за звукову систему і освітлення сцени, - **Юліянові Ґродзіцькому **за видрукування афіш, програмок і квитків та дякували сумівцям, які мутьєво в неділю перед концертом розставили крісла на залі. Сердечна подяка Дарці Сенько за допомогу з виставленням квітів на сцені.

Всі згадані не є членами Управу ОУГ а допомогли, бо вважали своїм обов"яком довести концерт до успішного завершення. Дуже, дуже дякую!

Були роздані нагороди переможцям **конкурсу ім Петра Яцика: з Братської Школи Мар'ян Румовський, Данило Кучерук, Маркіян Стефанишин. З Суботньої Школи у Стратфілді - Дарія Бовбенко і Ольга Похмурська.**

**Дарка Сенько** передала  **грамоти Уряди Нової Південної Валії** головам підкомітетів Здвигу Українців Австралії в 65 ліття поселення українців в Австралії **Марійці і Осипові Смолинець, Марійці Шушняк, Адріяні Чубатій, Юстинові Сенькові, Христині Бейлі. **

Завершили  ми концерт висвітленням фільму **Олеся Янчука** ( це замість доповіді) «**Українське Різдво в Ватикані**», якого висвітлювали 7- го червня   на відкритті Здвигу Українців Австралії. Тому, що подія була присвячена 20 - тій різниці незалежности України - рішили показати  фільм на святі.

Ялинка, синьо-жовті кульки на ній, синьо-жовті прапори на площі, діти, молодь в пишних українських костюмах, і Всятіший Отець Папа Бенедикт, який говорить українською мовою до українців й відспівування «Ще не вмерла Україна» - залишили відповідне святочне вражіння!

Переконалася, що це було правильне рішення, бо фільм, який триває 14 хв. дуже подобався тим, що його не бачив,  а ті, що бачили, радо його ще раз переглянули. Люди підходили до мене дякували за прекрасні картини, хай і Різдвяної історичної  події. Верталися додому у піднесеному настрої!  Були прохання повторити фільм і то кількома представниками організацій. Я рада тому!



Photo album:

[**View Album**](https://picasaweb.google.com/lh/sredir?uname=103027822885947798979&target=ALBUM&id=5916381740334906369&authkey=Gv1sRgCPKo7eOBmeuLhgE&feat=email)

[Play slideshow](https://picasaweb.google.com/lh/sredir?uname=103027822885947798979&target=ALBUM&id=5916381740334906369&authkey=Gv1sRgCPKo7eOBmeuLhgE&feat=email&mode=SLIDESHOW)


