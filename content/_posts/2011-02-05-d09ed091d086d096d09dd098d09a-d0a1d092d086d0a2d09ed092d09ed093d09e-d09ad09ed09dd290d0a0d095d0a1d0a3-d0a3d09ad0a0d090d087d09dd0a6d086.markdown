---
author: stefanr
date: 2011-02-05 07:07:12+00:00
draft: false
title: ОБІЖНИК СВІТОВОГО КОНҐРЕСУ УКРАЇНЦІВ
type: post
url: /community/%d0%9e%d0%91%d0%86%d0%96%d0%9d%d0%98%d0%9a-%d0%a1%d0%92%d0%86%d0%a2%d0%9e%d0%92%d0%9e%d0%93%d0%9e-%d0%9a%d0%9e%d0%9d%d2%90%d0%a0%d0%95%d0%a1%d0%a3-%d0%a3%d0%9a%d0%a0%d0%90%d0%87%d0%9d%d0%a6%d0%86/
categories:
- Community
---

[![](http://www.ozeukes.com/wp-content/uploads/2011/02/World-Congress-of-Ukrainians-72-dpi-150-pxls-.jpg)
](http://www.ozeukes.com/wp-content/uploads/2011/02/World-Congress-of-Ukrainians-72-dpi-150-pxls-.jpg)**ОБІЖНИК
С**ВІТОВОГО **К**ОНҐРЕСУ **У**КРАЇНЦІВ
№ 1 (89) – Січень, 2011 р.
















**СКУ ЗАКЛИКАВ МІЖНАРОДНЕ СПІВТОВАРИСТВО, УКРАЇНСЬКУ ДЕРЖАВУ ТА СВОЇ СКЛАДОВІ ОРГАНІЗАЦІЇ СТАТИ НА ЗАХИСТ ЛЮДСЬКИХ І НАЦІОНАЛЬНИХ ПРАВ УКРАЇНЦІВ РОСІЇ
**




4 січня 2011 р. Світовий Конґрес Українців (СКУ) надіслав лист та Меморандуми в справі утисків української національної меншини в Росії: а) верховному комісару Організації Об’єднаних Націй у справах людських прав Наванатем Піллай, б) директору Бюро демократичних інституцій та людських прав Організації з безпеки та співробітництва в Європі (ОБСЄ) Джанезу Ленарчику, в) верховному комісару в справах національних меншин ОБСЄ Кнуту Воллебеку, г) голові Підкомітету Європейського Парламенту з питань прав людини Гейді Гауталі, ґ) голові делегації Європейського Парламенту до Комітету парламентського співробітництва ЄС-Росія Кнуту Флекенштейну, д) комісару Ради Європи з прав людини Томасу Гаммарбергу та е) президенту Консультативного комітету Ради Європи щодо Рамкової конвенції про захист національних меншин Райнеру Гофману. Копію свого звернення в цій справі СКУ також надіслав Генеральному секретарю ООН Бану Кі-Муну, Голові ОБСЄ Канату Саудабаєву, Президенту Європейського Парламенту Єжи Бузеку, Генеральному секретарю Ради Європи Торбйорну Ягланду, Президенту Віктору Януковичу та послу України в Росії Володимиру Єльченку.
СКУ порушив актуальні для всієї української спільноти справи, що стосуються намагання владних структур Росії ліквідувати дві найбільші українські громадські неурядові організації, Федеральну національно-культурну автономію українців Росії і Об’єднання Українців Росії, та припинити діяльність Бібліотеки української літератури у Москві. СКУ закликав міжнародне співтовариство, Українську державу та свої складові організації відреагувати на неприпустимі дії Росії по відношенню до української національної меншини та стати на захист її людських і національних прав.
Копії вищеназваних документів СКУ надіслав Президенту Росії Дмитру Медведєву та Прем’єр-міністру Росії Володимиру Путіну.
Пресове повідомлення на цю тему розміщене на офіційному сайті СКУ за адресою:
[http://www.ukrainianworldcongress.org/news.php/news/456](http://www.ukrainianworldcongress.org/news.php/news/456) (українською мовою)
[http://www.ukrainianworldcongress.org/news.php/news/456/lang/en](http://www.ukrainianworldcongress.org/news.php/news/456/lang/en) (англійською мовою).




**СКУ ЗАКЛИКАВ МІЖНАРОДНЕ СПІВТОВАРИСТВО ТА СВОЇ СКЛАДОВІ ОРГАНІЗАЦІЇ ЗАСУДИТИ АНТИДЕМОКРАТИЧНИЙ ТИСК НА ПОЛІТИЧНУ ОПОЗИЦІЮ В УКРАЇНІ
**




12 січня 2011 р. СКУ надіслав лист з закликом засудити політично вмотивовані судові процеси в Україні: а) верховному комісару ООН у справах людських прав Наванатем Піллай, б) директору Бюро демократичних інституцій та людських прав ОБСЄ Джанезу Ленарчику, в) голові Підкомітету Європейського Парламенту з питань прав людини Гейді Гауталі, г) комісару Ради Європи з прав людини Томасу Гаммарбергу, ґ) голові делегації Європейського Парламенту до Комітету парламентського співробітництва ЄС-Україна Павелу Ковалю та д) генеральному секретарю Міжнародної правозахисної організації “Міжнародна амністія” Салілу Шетті. Копію свого звернення СКУ також надіслав Президенту США Бараку Обамі, Генеральному секретарю ООН Бану Кі-Муну, Голові ОБСЄ Канату Саудабаєву, Президенту Європейського Парламенту Єжи Бузеку, Генеральному секретарю Ради Європи Торбйорну Ягланду та уповноваженій Верховної Ради України з прав людини Ніні Карпачовій.
У цьому листі СКУ заявив, що:






	  1. Такі судові процеси підтверджують відповідність наступних спостережень, які висловлено в Резолюції Європейського Парламенту щодо України від 25 листопада 2010 р.:д. Враховуючи, що після президентських виборів у січні 2010 року посилюються тенденції, які викликають стурбованість щодо зниження поваги до демократії та плюралізму, про що свідчить зокрема поводження з деякими неурядовими організаціями та індивідуальні скарги журналістів щодо тиску з боку їхніх редакторів чи власників видань стосовно висвітлення чи невисвітлення окремих подій, а також посиленої та політично вмотивованої діяльності Служби безпеки України та використання в політичних цілях ресурсів адміністративної та судової систем.
	  2. 28 грудня 2010 р. Західна інформаційна корпорація ZIK повідомила, що уповноважена Верховної Ради України з прав людини Ніна Карпачова так прокоментувала арешти попередніх урядовців:

Моя позиція була і залишається незмінною. Україна є лідером в Європі щодо масового застосування арештів… Така ситуація ганебна.
	  3. 30 грудня 2010 р. уряд США висловив свою стурбованість щодо стану справ в Україні в Заяві уряду США про розслідування щодо українських опозиційних політиків, де зазначив наступне:
Незважаючи на те що уряд США, як правило, не коментує конкретики окремих справ, ми висловили українському уряду наше занепокоєння: з корупцією потрібно боротися, але переслідування правоохоронними органами не має бути вибірковим або політично вмотивованим.



У цьому контексті ми також висловили свою стурбованість тим, що коли переслідують, за маленькими винятками, лише тих високопосадовців, які пов’язані з попереднім урядом, це виглядає як вибіркове переслідування політичних опонентів.
СКУ закликав міжнародне співтовариство та свої складові організації засудити неприпустимий антидемократичний тиск, що здійснюється на політичних опонентів в Україні.
Копію вищеназваного листа СКУ надіслав Президенту Віктору Януковичу.
Пресове повідомлення на цю тему розміщене на офіційному сайті СКУ за адресою:
[http://www.ukrainianworldcongress.org/news.php/news/463/lang/ua](http://www.ukrainianworldcongress.org/news.php/news/463/lang/ua) (українською мовою)
[http://www.ukrainianworldcongress.org/news.php/news/463/lang/en](http://www.ukrainianworldcongress.org/news.php/news/463/lang/en) (англійською мовою).




**СКУ ЗВЕРНУВСЯ ДО ПРЕМ’ЄР-МІНІСТРА УГОРЩИНИ У СПРАВІ ВИБОРІВ
ДО ДЕРЖАВНОГО ОРГАНУ САМОВРЯДУВАННЯ УКРАЇНЦІВ УГОРЩИНИ
**


17 січня 2011 р. СКУ надіслав лист Прем’єр-міністру Угорщини Віктору Орбану, у якому висловив своє схвилювання тим, що вибори до Державного органу самоврядування українців Угорщини, які пройшли 9 січня 2011 року, можуть підірвати представництво української національної меншини та створити перешкоди щодо її подальшої участі в державному житті.
Як поінформувало Товариство української культури в Угорщині, яке є складовою організацією СКУ, у виборчому процесі до Державного органу самоврядування українців у багатьох випадках взяли участь виборці та кандидати, які не є частиною української громади та не зберігають українську мову, культуру та традиції.
СКУ закликав Прем’єр-міністра Угорщини якнайшвидше призначити державного уповноваженого, щоб перевірити, чи виборчий процес, включно з виборами до Державного органу самоврядування українців Угорщини, пройшов згідно з фундаментальними принципами таких виборів, а якщо ні, то вжити відповідних заходів, щоб виправити цю ситуацію.
Пресове повідомлення на цю тему розміщене на офіційному сайті СКУ за адресою:
[http://www.ukrainianworldcongress.org/news.php/news/467/lang/ua](http://www.ukrainianworldcongress.org/news.php/news/467/lang/ua) (українською мовою)
[http://www.ukrainianworldcongress.org/news.php/news/467/lang/en](http://www.ukrainianworldcongress.org/news.php/news/467/lang/en) (англійською мовою).


**СКУ ЗАКЛИКАВ МІЖНАРОДНУ СПІЛЬНОТУ ЗАХИСТИТИ
ЛЮДСЬКІ ТА НАЦІОНАЛЬНІ ПРАВА УКРАЇНСЬКОЇ МЕНШИНИ В РОСІЇ**


20 січня 2011 р. СКУ надіслав лист та три поновлені Меморандуми у зв’язку з продовженням утисків української національної меншини в Росії: а) Верховному комісару Організації Об’єднаних Націй у справах людських прав Наванетем Піллай, б) директору Бюро демократичних інституцій та людських прав ОБСЄ Джанезу Ленарчику, в) Верховному комісару в справах національних меншин ОБСЄ Кнуту Воллебеку, г) голові Підкомітету Європейського Парламенту з питань прав людини Гейді Гауталі, г) голові делегації Європейського Парламенту до Комітету парламентського співробітництва ЄС-Росія Кнуту Флекенштейну, ґ) комісару Ради Європи з прав людини Томасу Гаммарбергу, д) президенту Консультативного комітету Ради Європи щодо Рамкової конвенції про захист національних меншин Райнеру Гофману, е) генеральному секретарю міжнародної правозахисної організації “Міжнародна амністія” Салілу Шетті та ж) представнику відділу в справах Європи та Центральної Азії всесвітньої неурядової організації “Нагляд за правами людини” Еріці Лаллі. Копію свого звернення в цій справі СКУ також надіслав Генеральному секретарю ООН Бану Кі-Муну, Голові ОБСЄ Канату Саудабаєву, Президенту Європейського Парламенту Єжи Бузеку та Генеральному секретарю Ради Європи Торбйорну Ягланду.
СКУ привернув увагу до подальших намагань владних структур Росії ліквідувати українські громадські неурядові організації, Федеральну національно-культурну автономію українців Росії і Об’єднання Українців Росії, та припинити діяльність Бібліотеки української літератури в Москві, включно з застосуванням фізичної сили проти директора бібліотеки. СКУ закликав міжнародне співтовариство відреагувати на неприпустимі дії Росії та терміново вжити рішучих кроків, щоб захистити людські та національні права української національної меншини в Росії. СКУ також звернувся до міжнародного співтовариства з проханням вислати спостерігачів на слухання Касаційною колегією Верховного Суду Росії 27 січня 2011 р. справи щодо ліквідації Федеральної національно-культурної автономії українців Росії.
Зі змістом Меморандумів можна ознайомитись на сайті СКУ за адресами:
[http://www.ukrainianworldcongress.org/news.php/news/469](http://www.ukrainianworldcongress.org/news.php/news/469) (англійською мовою)
[http://www.ukrainianworldcongress.org/news.php/news/470](http://www.ukrainianworldcongress.org/news.php/news/470) (англійською мовою)
[http://www.ukrainianworldcongress.org/news.php/news/471](http://www.ukrainianworldcongress.org/news.php/news/471) (англійською мовою).
Пресове повідомлення на цю тему розміщене на офіційному сайті СКУ за адресою:
[http://www.ukrainianworldcongress.org/news.php/news/475/lang/ua](http://www.ukrainianworldcongress.org/news.php/news/475/lang/ua) (українською мовою)
[http://www.ukrainianworldcongress.org/news.php/news/475/lang/en](http://www.ukrainianworldcongress.org/news.php/news/475/lang/en) (англійською мовою).


**СКУ ВИСЛОВИВ ГЛИБОКУ СТУРБОВАНІСТЬ У ЗВ’ЯЗКУ З ДІЯМИ МЗС УКРАЇНИ
ЩОДО УКРАЇНСЬКОЇ НАЦІОНАЛЬНОЇ МЕНШИНИ В РОСІЇ**


21 січня 2011 р. СКУ випустив пресове повідомлення, в якому привернув увагу до поданої в засобах масової інформації заяви Міністерства закордонних справ України (МЗС) про те, що воно працює, щоб допомогти українцям Росії створити нову українську громадську організацію та що українські дипломати, згідно з відданим наприкінці минулого року дорученням Міністра закордонних справ України, опрацьовують це питання. Також було зазначено, що українська сторона вже отримала запевнення російської влади всіляко сприяти цій роботі.
СКУ висловив глибоку стурбованість цими діями МЗС, які ведуться саме в той час, коли дві провідні українські організації в Росії, Федеральна національно-культурна автономія українців Росії та Об’єднання українців Росії, перебувають під тиском російських владних структур та готуються до відстоювання перед Верховним Судом Росії права на продовження своєї діяльності.
СКУ заявив, що вважає неймовірним з боку української сторони обговорювати питання про створення нової української громадської організації з владними структурами Росії, які ведуть цілеспрямовану діяльність, щоб ліквідувати вже існуючі в Росії українські організації.

СКУ закликав українські владні структури негайно вислати своїх спостерігачів на остаточне слухання Касаційною колегією Верховного Суду Росії 27 січня 2011 р. справи щодо ліквідації Федеральної національно-культурної автономії українців Росії.
Пресове повідомлення на цю тему розміщене на офіційному сайті СКУ за адресою:
[http://www.ukrainianworldcongress.org/news.php/news/477](http://www.ukrainianworldcongress.org/news.php/news/477) (українською мовою)
[http://www.ukrainianworldcongress.org/news.php/news/477/lang/en](http://www.ukrainianworldcongress.org/news.php/news/477/lang/en) (англійською мовою).


**РЕПРЕЗЕНТАЦІЯ СКУ
**


20-24 січня 2011 р. генеральний секретар CКУ Cтефан Романів здійснив візит до Нової Зеландії з нагоди відкриття першого літнього табору Cпілки Української Молоді. У рамках урочистостей генеральний секретар виголосив вітальне слово та мав зустріч з керівництвом та учасниками цього табору, а також з присутніми на цьому заході Епархом для українців-католиків в Австралії, Новій Зеландії та Океанії Владикою Петром Стасюком та парохом в Мельбурні о. Феліксом Фігураком, яких поінформував про СКУ та про його діяльність.
Під час цього візиту Стефан Романів також зустрівся з головою Об’єднання Українців Нової Зеландії (ОУНЗ) Наталкою Пошивайло-Тавлер, з членами управи цієї організації та з представниками місцевої української громади. На зустрічі було обговорено справи, що зокрема стосуються відкриття суботньої школи, співпраці з церквами та розбудови громадського життя останньої хвилі еміграції. Учасники зустрічі також заторкнули питання про можливості співпраці та вступу ОУНЗ до складу СКУ.


**СКУ ВИСЛОВИВ СПІВЧУТТЯ ПОСТРАЖДАЛИМ ВІД ПОВЕНЕЙ У АВСТРАЛІЇ
**


13 січня 2011 р. СКУ випустив пресове повідомлення, у якому висловив свої щирі співчуття у зв’язку з нищівними широкомасштабними повенями у Австралії.
СКУ привернув увагу до того, що в цілому затоплена територія перевищила разом узяту площу Франції та Німеччини, а кількість постраждалих досягла двохсот тисяч осіб. Внаслідок повеней у штаті Квінсленд загинуло та зникло безвісти понад 90 осіб, серед яких також діти, пошкоджено і знищено майно жителів штату та в цілому завдано збитків, що оцінюються на мільярди доларів.
СКУ висловив глибоке співчуття постраждалим від повеней у Австралії, у тому числі й українцям та українській громаді, та закликав усю українську спільноту молитися за жертви цього стихійного лиха і за припинення повеней.
Пресове повідомлення розміщене на офіційному сайті СКУ за адресою:
[http://www.ukrainianworldcongress.org/news.php/news/465/lang/ua](http://www.ukrainianworldcongress.org/news.php/news/465/lang/ua) (українською мовою)
[http://www.ukrainianworldcongress.org/news.php/news/465](http://www.ukrainianworldcongress.org/news.php/news/465) (англійською мовою).


**СКУ ВИСЛОВИВ СПІВЧУТТЯ ПОСТРАЖДАЛИМ ВІД ПОВЕНЕЙ У БРАЗИЛІЇ**


25 січня 2011 р. СКУ випустив пресове повідомлення, у якому висловив свої щирі співчуття у зв’язку з руйнівними повенями та зсувами в Бразилії, що спричинили численні людські жертви та завдали величезних втрат, ставши найважчою природною катастрофою в історії цієї країни.
СКУ звернув увагу на те, що стихійне лихо, яке сталося внаслідок довготривалих дощів, охопило велику територію в штаті Ріо-де-Жанейро та з новою силою почало поширюватись у сусідньому штаті Сан-Пауло. Також було відзначено, що кількість загиблих у затоплених територіях досягла близько 800 осіб, пошкоджено і знищено приватне і державне майно, порушено енергопостачання і телефонний зв’язок та відчувається нестача питної води, їжі та медикаментів.
СКУ висловив свої слова скорботи усім постраждалим від повені в Бразилії та закликав усе українство молитися за жертви цього стихійного лиха і за його якнайшвидше припинення.
Пресове повідомлення розміщене на офіційному сайті СКУ за адресою:
[http://www.ukrainianworldcongress.org/news.php/news/478](http://www.ukrainianworldcongress.org/news.php/news/478) (українською мовою)
[http://www.ukrainianworldcongress.org/news.php/news/478/lang/en](http://www.ukrainianworldcongress.org/news.php/news/478/lang/en) (англійською мовою).


**ПРИВІТАННЯ
**


12 січня 2011 р. СКУ надіслав привітання на адресу XVIІI Фестивалю колядок та зимових обрядів українців Румунії, а також висловив признання його учасникам, які прибули на свято з різних частин Румунії, Сербії і України, та організатору Фестивалю, Союзу українців Румунії Марамуреського повіту.


**КЛУБ ПРЕЗИДЕНТА СВІТОВОГО КОНҐРЕСУ УКРАЇНЦІВ 2010 Р.
**


СКУ щиро дякує всім членам Клубу президента Світового Конґресу Українців 2010 р., до якого увійшли поодинокі особи, українські кредитові спілки та організації, що передали свій щедрий дар для потреб СКУ в сумі $1,000 і більше.
СКУ високо цінує їхнє розуміння потреб та місії СКУ на сучасному етапі, що в першу чергу полягає в консолідації усього світового українства задля відстоювання його національних інтересів та збереження територіальної цілісності й незалежності нашої духовної Батьківщини - України.


**Члени Клубу президента Світового Конґресу Українців у 2010 р.:
**


Чолій Евген, президент Світового Конґресу Українців
Українська Кредитова Спілка _“Будучність”_, Торонто, Канада
Українська Народна Каса _“Дежарден”_, Монтреаль, Канада
Українська Кредитова Спілка, Торонто, Канада
Федеральна Кредитова Спілка _“Самопоміч”_, Нью-Йорк, США
Фундація _“Спадщина”_ банку _“Певність”_, Чикаго, США
Українська Американська Федеральна Кредитна Спілка _“Самопоміч”_, Чикаго, США
Федеральна Кредитова Кооператива _“Самопоміч”_ (Нью-Джерсі), Кліфтон, США
Федеральна Кредитова Кооператива _“СУМА”_, Йонкерс, США
Варгати Микола, Садбурі, Канада
Воркун Богдан, Торонто, Канада
Іванюра Іван, Торонто, Канада
Кісіль Анна, Торонто, Канада
Коструба Евген, Торонто, Канада
Кулицький Юрій, Дорвал, Канада
Левицька Люба, Монтреаль, Канада
Мерена Стефан, Торонто, Канада
Микитин Василь, Сан Сіті, США
Міжнародна громадська організація українців _“Четверта хвиля”_, Торонто, Канада
Петерсон Стан, Вілловдейл, Канада
Потічний Зенон, Торонто, Канада
Сербин Іван, Монтреаль, Канада
Сливоцький Стефан, Нью-Йорк, США
Фішер-Слиш Марія, Торонто, Канада
Штик Петро, Монтреаль, Канада.


Світовий Конґрес Українців


Евген Чолій                                                                                                                                     Стефан Романів
Президент                                                                                                                                       Генеральний секретар
