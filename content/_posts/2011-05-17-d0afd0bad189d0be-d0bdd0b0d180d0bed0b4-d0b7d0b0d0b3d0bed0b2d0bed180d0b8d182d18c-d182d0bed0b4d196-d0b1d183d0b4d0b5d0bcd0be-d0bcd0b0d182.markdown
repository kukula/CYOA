---
author: bazj
date: 2011-05-17 02:30:43+00:00
draft: false
title: Якщо народ заговорить - тоді будемо мати майбутність
type: post
url: /interviews/%d0%af%d0%ba%d1%89%d0%be-%d0%bd%d0%b0%d1%80%d0%be%d0%b4-%d0%b7%d0%b0%d0%b3%d0%be%d0%b2%d0%be%d1%80%d0%b8%d1%82%d1%8c-%d1%82%d0%be%d0%b4%d1%96-%d0%b1%d1%83%d0%b4%d0%b5%d0%bc%d0%be-%d0%bc%d0%b0%d1%82/
categories:
- Interviews
---

[![](http://www.ozeukes.com/wp-content/uploads/2011/05/SRomaniv_Thumb.jpg)
](http://www.ozeukes.com/wp-content/uploads/2011/05/SRomaniv_Thumb.jpg)


# Якщо народ заговорить - тоді будемо мати майбутність


 

**Інтерв****’****ю Голови Проводу Стефана Романіва під час XVIII Світового Конгресу Спілки української молоді**

Розмовляла Неля Лавриненко 

**- Друже Стефане над якими напрямними працює ОУН? **

- В нинішній день, якщо подивитися, що ми підходим до двадцятої річниці України, нас цікавлять такі справи як питання людських і національних прав в Україні. Ми бачимо як Президент України, уряд України беруть проросійську позицію. І тому Організація Yкраїнських Націоналістів може це критикувати, але суть не в тому. Суть у тому, щоб дати якусь альтернативу. Тому ми розпочинаємо програму, яка називається «Українська Самостійна Соборна Держава» на 2011 рік і надалі. Це є розмова з народом. Український народ є в Україні і поза Україною.

В Україні є понад сорок мільйонів людей, у діаспорі – понад двадцять мільйонів людей. Провід Організації українських націоналістів тепер готує програми. Програми щодо економічного націоналізму, щодо освіти, програми щодо медичних справ, щодо спорту, щодо здоров‘я і різних сфер суспільного життя. Ми хотіли би мати розмову з народом, щоб представити альтернативу. Тому що сьогодні, на нашу думку, треба розвивати цей громадський рух, адже громадський рух скоріше чи пізніше висуне в майбутньому провідників української держави. Бо сьогодні в такому стані як воно є ми бачимо як Україна далеко не заїде.

Ми бачимо, що сьогодні український нарід шукає не тільки відповіді від Організації українських націоналістів. Ми також шукаєм партнерів. Спільно ми маємо витворити цей громадський рух і в кінці мати розмову та представити альтернативу. Ми маємо дати можливості цій державі розвиватися як нормальна держава, бо у нинішніх обставинах це не є нормальна держава. Навіть у сьогоднішній день хочуть порушити справу проти Романа Круцика та Товариства «Меморіал» ім.Василя Стуса у Києві. Що це є. Ми вертаємось до старих часів: якісь підроблені заяви, закиди, контроль. А це Товариство «Меморіал»робить свою роботу історичну, меморіальну працю робить роками. Треба спитатися чому.

Ми бачимо сьогодні, наприклад, питання Дем‘янюка. Дем‘янюка знову засудили на п‘ять років. Яка реакція тої України? Справа Дем‘янюка – це не кримінальна, а суто політична справа, антиукраїнська справа. Реакції нема…

Українська громада в Росії. Є тиск на українську громаду Росії зі сторони Російської Федерації. Наше Міністерство закордонних справ дуже так мляво до тої справи ставиться.

Ми як Провід Організації українських націоналістів бачимо, що ця розмова має бути з народом. Цей нарід є дуже для нас дорогий. І вкінці, якщо нарід заговорить - ми не дозволим нашим депутатам ділити Україну на Схід і Захід , тоді будем мати майбутність.

**- Скажіть, будь ласка, а яким способом Ви плануєте проводити цю розмову? Чи це буде просто виступ на якусь ширшу громаду, чи це будуть поодинокі зустрічі? Який спосіб? **

- Ми якраз заангажували експертів , які нам пишуть різні програми. На підставі цих програм, а це програми не тільки в теорії, але практичного порядку - беру під увагу таку річ.

Якщо говоримо сьогодні про освіту, хотілося би діяти разом з нашими церквам:з Українською Греко-Католицькою Церквою, Київським Патріархатом і усіма іншими церквами, які хочуть із нами співпрацювати. Щоб , наприклад, по парафіях відбути цю розмову із батьками: «Яку Україну Ви хочете для Ваших дітей?», «Яку освітню програму хочете для Ваших дітей?». Це що Табачник сьогодні представляє – це є антиукраїнська програма, це є переписування української історії і батьки повинні заговорити. Якщо заговорять – питання, хто буде виконувати, хто в кінці буде вимагати якщо не батьки.

Якщо говорити про економічні питання – ми будемо мати розмову з бізнесом, середнім і великим, маленьким бізнесомв Україні і з українськими бізнесменами поза Україною, які можуть допомогти. Є багато людей які хочуть розбудовувати нормальну Українську Самостійну Державу. Сьогодні влада цього не допускає. Ця розмова буде на різних рівнях з різними людьми у різних сферах але в кінці вона повинна бути щирою відкритою і буде до чогось вести і будуть якісь результати на кінець.

**- Це виглядає як величезний проект і довготривалий. Потрібен місяць а можливо і рік щоб зустрітись із великою кількістю людей і донести інформацію і переконати. Що ви отримаєте? Які на Вашу думку будуть посили того що є зворотній зв'язок, коли ви не просто будете нести інформацію, а побачите що програма спрацьовує. **

- Ну, хочу тут підкреслити що ми самі цього не хочемо робити. Ми шукаємо партнерства. Це є різні громади. Коли говоримо про Організацію українських націоналістів, дехто обережно ставиться до українського націоналізму. Я ставлю справу так: «Ти зацікавлений у спорті? Ти зацікавлений у мистецтві? Ти працюєш для України в Україні чи поза Україною? Ти стараєшся бізнес розвивати? Значить, ти є тим націоналістом! Чи я тебе так буду називати, але ти є патріотом!»

Ми створили рівні партнерства. І ті партнери мають з нами працювати. Що ми з цього будем мати? Ми є та іскра, яка розпалює цей громадський рух цю громадську розмову і в кінці нарід повинен заговорити, що ми сьогодні хочемо мати ту чи іншу державу. Знаєте, дуже часто, бувши на східних землях України, я бачив - то є дійсно українські патріоти, які хочуть добру, щиру, нормальнуукраїнську державу. Хто не допускає? Хтось має бути тою іскрою що дасть людям заговорити . В кінці має отриматися сильний громадський рух, який надасть альтернативу. Я не кажу опозицію – альтернативу тому, що сьогодні в Україні є.

**- Ми сьогодні знаходимось на світовому Конгресі Спілки української молоді. Ваше бачення СУМу в співпраці? **

- Я дуже здудований. Якшо ви могли бачити ці переговори які сьогодні цей ентузіазм тої української молоді яка з України і поза Україною яка журиться , по перше, бо хоче служити Україні. Хочуть Богові служити. Хочуть зберегти себе як українська національність, чи це є в Польщі, чи в Естонії, чи в Україні, чи в Австралії, чи в Німеччині, чи в Америці, чи в Канаді, чи в Великій Британії . Це є молоді люди, які працюють і хочуть щось для України зробити. І вкінці вони виставляють руку і кажуть: «Ми готові співпрацювати, але мусим бути всі в цій праці». І тут є багато до чого Президент України і його уряд, які повинні також зрозуміти, що така організація як Спілка Української Молоді, яка має свою історію ще з 1925 року в Україні і 1946 року в діаспорі і сьогодні відзначає своє 65-ліття, дуже багато зробила для іміджу України.

Цікаво сьогодні навіть те, що про Круцика читаю, що якась пані, що вже не живе, написала у цій заяві що такі організації як «Меморіал» наприклад діють на шкоду іміджу України. Я навпаки кажу: «Такі організації як «Меморіал», як Спілка Української Молоді, Пласт, як Українська громада як Cвітовий Конгрес Українців вони працюють на користь України». Депутати які б’ються у Верховній Раді, влада яка є корумпована – вона шкодить іміджу. І СУМ, якщо ми візьмем роками наперед, до 1991 року і були олімпіади, ми також робили зимові олімпіади, щоб піднести імідж України. Ми були свідками пару хвилин тому як сьогодні у Чикаго в Палатайн бачили виступи мистецьких одиниць. Дітвора танцює, співає хори, український дух. СУМ, де б вона не була, творить український дух творить українську людину і хоче служити цій Україні.

 

**Первісний інтерв’ю можна прочитати тут: **[http://www.ukrpohliad.org/news.php/news/4810](http://www.ukrpohliad.org/news.php/news/4810)

 **Інтерв’ю можна побачити/послухати тут:** [http://www.youtube.com/user/selfrelianceUAFCU#p/u/2/vxEYubx78Mw](http://www.youtube.com/user/selfrelianceUAFCU#p/u/2/vxEYubx78Mw)

[](http://www.ukrpohliad.org/news.php/news/4810)

 
