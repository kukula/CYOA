---
author: bazj
date: 2013-07-31 00:51:23+00:00
draft: false
title: УКЛІН ВЕЛИКІЙ КНЯГИНІ ОЛЬЗІ
type: post
url: /events/new-south-wales/honouring-grand-princess-olha/
categories:
- Community
- New South Wales
---

**_МАРІЧКА ГАЛАБУРДА – ЧИГРИН
В СІДНЕЇ_**


**УКЛІН ВЕЛИКІЙ КНЯГИНІ ОЛЬЗІ**


28 липня по світах, а зокрема в Україні відзначили день пам’яті рівноапостольного князя Володимира. В Києві відбулися урочистості, Богослужби, похід церковної Їєрархії, священиків і вірних УАПЦ, Київського Патріярхату та Українська Греко Католицька Церква вшанувала память великого князя.

**Українські жінки згуртовані в Союзові Українок в світі вшановують 24 липня пам'ять княгині Ольги, патронки Союзянок.**

**В Сіднеї перший створений відділ Союзу Українок носить ім'я княгині Ольги. І зійшлися ми в Сіднеї,  щоби віддати честь і шану великій володарці України.  **

Концерт відбувся в **неділю 28. 7. 2013 року** в Нaродному Домі в Сіднеї. Організатори концерту Стейтова Управа Союзу Українок з її відділами.

[![DSCN3436](http://www.ozeukes.com/wp-content/uploads/2013/07/DSCN3436.jpg)
](http://www.ozeukes.com/wp-content/uploads/2013/07/DSCN3436.jpg)Відкрила святочні сходини привітанням присутніх голова Стейтової Управи пані Оля Москвяк, передаючий ведення концерту панові Павлові Кравченкові. Він прочитав молитву до св.княгині Ольги, яку присутні вислухали стоячи:..." **Свята Ольго, Ти була княгинею української землі, Ти була рівноапостольною у голошенні святої віри в Україні. До Тебе  кличе ввесь наш нарід,** **як до могутньої заступниці в небі. Свята княгине, опікуйся нами. Будь нам матір'ю в небі, як була Tи матір'ю українському народові на землі. Випроси нам ласку, щоб у всіх наших родинах і в цілому народі славилося ім'я Боже і зберігались Божі правди. За Твоїми молитвами, свята наша заступнице, українська молодь нехай виростає у скромності, люди середніх літ нехай служать побожністю і працьовитістю, а старші нехай добрим прикладом та порадою ведуть український нарід до святости і добробуту. Могутня заступнице України, свята княгине Ольго, молися за нас."[![DSCN3438](http://www.ozeukes.com/wp-content/uploads/2013/07/DSCN3438.jpg)
](http://www.ozeukes.com/wp-content/uploads/2013/07/DSCN3438.jpg)**

У своїй доповіді Оля Москв'як розповіла про діяльність мужньої жінки, яка керувала Україною, як ніхто з чоловіків перед нею. Ярослава Медко у вірші доповнила небагаті дані, про які ми незнали, бо не все відоме про життя княгині Ольги.

Існують різні версії її життєпису. Найгірше це те, що росіяни вважають її й князя Володимира росіянами. Навіть поїхали вельможі Владімір Путін і Патріярх Кіріл в цю неділі разом з Віктором Януковичем святкувати «спільного святого й хрещення в 1025 -ти ліття його». Це все жах і то відбувається на 22 му році Незалежности України.

**Галя Кравченко **продеклямувала вірш** **Олександра Олеся** " Княгиня Ольга". **Гарно, спокійна розповідь про зустріч князя Ігора й Ольги на човні, коли вона, 15 річна, перевозила через річку князя.

**[![DSCN3442a](http://www.ozeukes.com/wp-content/uploads/2013/07/DSCN3442a.jpg)
](http://www.ozeukes.com/wp-content/uploads/2013/07/DSCN3442a.jpg)Поліна Білинська** вже від кількох років проявляє талант. Маючи 9 років вона відважується виконувати складні пісні, такі як "**Україно**" Тараса Петриненка, яку вона виконала на цьогорічному святі в честь Тараса Шевченка. В цю неділю вона дещо сміливіше її виконала. Важне, що в неї дуже добра дикція. Подякою для молодої співачки були гучні оплески присутніх.

**"Маленька Вкраїночка"** продеклямувала 5 -ти річна **Вікторія Волицька**. За останний рік вона стала улюбленицею сіднейської української публіки. Вона на громадських святах ще й співає і то дуже гарно й її радо запрошують до виступів, а публіка нагороджує бурею  оплесків.[![DSCN3448](http://www.ozeukes.com/wp-content/uploads/2013/07/DSCN3448.jpg)
](http://www.ozeukes.com/wp-content/uploads/2013/07/DSCN3448.jpg)

**Росте в Сіднею на зміну два молоді таланти - співачки-декляматорки.**

І тепер я повинна написати,  що "ветеран" сіднейської сцени співачка **Марта Менцінська** проспівала  Максима Березовського "Чашу спасіння я прийму"  та "Прилинь козаче мій" з опери "Запорожець за Дунаєм".

**Марян Римовський**, також один з здібних дітей - декляматорів продеклямував вірш "Журавлик".

**Христина Бейлі** заспівала народну пісню "Летить галка через балку."

**Степан Сікорський та Володимир Панкович **співали народні пісні до схочу на задоволення і розраду присутніх до пізного пополудні.

Діти й деякі пані підтупцювали до музики, зокрема діти.

[![DSCN3467](http://www.ozeukes.com/wp-content/uploads/2013/07/DSCN3467.jpg)
](http://www.ozeukes.com/wp-content/uploads/2013/07/DSCN3467.jpg)І ще одна імпреза за нами. Чекаємо наступної! Напевно це буде концерт в пошану Незалежности Україну 25.8., а яка пройде в Домі Молоді, де візьмуть участь всі згадані та інші.





** **
