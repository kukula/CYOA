---
author: bazj
date: 2013-03-12 05:36:49+00:00
draft: false
title: КОНЦЕРТ В ШАНУ ТАРАСА ШЕВЧЕНКА - Сідней 2013
type: post
url: /culture/shevchenko-concert-in-sydney-2013/
categories:
- Community
- Culture
---

**_[![DSCN2091 thumb](http://www.ozeukes.com/wp-content/uploads/2013/03/DSCN2091-thumb.jpg)
](http://www.ozeukes.com/wp-content/uploads/2013/03/DSCN2091-thumb.jpg)МАРІЧКА ГАЛАБУРДА — ЧИГРИН_****__**

**_Сідней, 11.3.2013_**** **


# **В ЧЕCТЬ ТАРАСА ШЕВЧЕНКА**




**В СІДНЕЇ**




**ЩОБИ НАШУ ЗЕМЛЮ НЕ ТОПТАВ МОСКАЛЬ**


 Українська спільнота **Сіднею **та Нової Південної Валії вшанувала пророка українського народу Тараса Шевченка в переповненій залі Дому Української Молоді в **неділю, 10 - го березня ц.р.**

З доручення Управи ОУГ я мала шану з'організувати концерт і відкрити його. [![DSC00075](http://www.ozeukes.com/wp-content/uploads/2013/03/DSC00075.jpg)
](http://www.ozeukes.com/wp-content/uploads/2013/03/DSC00075.jpg)В свойому вступному слові  сказала: ...- ...- Дивлячись на сьогоднішню ситуацію в Україні приходимо до переконання, що Тарас  Шевченко – в ті далекі  кріпацькі роки, - перший остеріг тодішню українську інтеліґенцію не наносити **“ з чужого поля великих слів велику силу...”**. Він радив їм користуватися власним розумом.  Шевченкові поезії, у сучасних умовах для нас живі, дієві дороговкази...


<blockquote>**«****У чужому краю
Не шукайте, не питайте
Того, що немає
І на небі, а не тільки
На чужому полі,
В своїй хаті – своя правда,
І сила, і воля...»**</blockquote>


Ці відомі рядки із Шевченкового “ Посланія “ є головними у його  державно-творчій програмі. Це немов би слова скеровані до сьогоднішніх політиків, а зокрема до Президента  Віктора Януковича, та ще ряд інших, які голосять про те, що “Україні й українцям тільки разом бути з Росією і хочуть наступного року разом з Росією відзначити 200 років від дня народження Шевченка.

Можна  сьогодні багато казати, багато писати. Ми вже втомилися від тих подій і несправедливості, які відбуваються в Україні. Aле український народ, його інтеліґенція студенти, не здаються, не спускаються на дно! І ми діяспорі, ще не всі здаємося. Ще ні!

Повідомляю вас, що вчора 9-го березня по всій Україні, в її містах і селах проходили вшанування Шевченка. Зокрема в Києві проходила велика маніфестація ( були присутні відділи Омону). Арсеній Яценюк і Олег Тягнибок заявили, що від сьогоднішнього дня опозиція, яка об'єдналася, поїде по всій Україні закликати людей до протестної акції проти влади, яка  понижує народ України. Надіймося, що народ вийде з протестом.

А нам сьогодні найкраще буде, як ми помолимося,  за тих,  нерозумних, хто і надальше пропонує надати в Україні російській мові статус державної, - за тих, хто ще не прозрів і ще все вірить в “єдину, неділимою Росію, з якою Україні йти в парі ”, за тих, - хто викидає з шкільної програми історію України, з тих підручників виданих за президента Віктора Ющенка,  хто воює з опозиційними організаціями, - за тих хто нехоче прозрівати, -помолімося в цей перед Великодний час, може надіймося, вони схаменуться: Молимося  Шевченковими словами:


<blockquote>**«Пренепорочная, Благая!
****Молюся, рюдаю!
****Воззри, Пречистая, на їх,
****Отих окраденихсліпих,
****Невольників: подай їм силу
****Твойого мученика Сина,
****Щоб хрест – кайдани донесли
****До самого, самого краю!»**</blockquote>


Тоді правдива Україна встане і світ правди засвітить! У це ми свято повинні вірити!

Хай буде вічна слава Шевченкові і українському народові!   Cлава Україні!"

**Концертову частину** відкрив  **ансамбль «Духовної Музики» Парафії УГК ЦЕРКВИ ім св.** **Aндрія**, під керівництвом  **Вaсиля Опришка, ** заспівав «Заповіт» та «Учітеся брати мої»  - музика Aнатолія  Кос Aнатольського.

Виступали учні **трьох українських шкіл Cіднею**. Всі у вишивках, одна краща другої.  Учні **Братської Школи ім св. Aндрія  (директорка Одарка Брецко) **виконали монтаж віршів і пісень на честь Шевченка, під проводом **Тереси Бутилевич.**   Майже всі деклямували вірші Шевченка або на його честь. Діти з садочка, яким по 5 і пів рочки,  були зірками концерту.  Цих дітей публіка щедро й оваційно вітає, бо вони не тільки гарно виглядають у вишивках, але й гарною українською мовою говорять!

[![DSC00049](http://www.ozeukes.com/wp-content/uploads/2013/03/DSC00049.jpg)
](http://www.ozeukes.com/wp-content/uploads/2013/03/DSC00049.jpg)

Відтак виступала учениця **Центральної Школи ім. Кн. Ольги ( директорка Мaрійка Яніш) Поліна Білинська. ** Вона заспівала пісню Тараса Петриненка "Україно". Це складна пісня до виконання дорослому співакові. Мушу підчеркнути, що Поліна, якій 10 років, вив'язалася з почесного завдання дуже добре. Це завдяки її вчительки співу співачки Наталки Рибак. Відчувається, що Поліна так дуже хоче співати, як вона.

[![DSCN2154](http://www.ozeukes.com/wp-content/uploads/2013/03/DSCN2154.jpg)
](http://www.ozeukes.com/wp-content/uploads/2013/03/DSCN2154.jpg)Слідував виступ **сестер Софійки і Глорійки Білик - учнів  Нової Школи (директорка Роксолана Мішалов).** Вони зробили дуже гарне вражіння виходом на сцену.  Глорійка деклямувала доволі складний уривок з поеми Тарас Шевченка "Якби ви знали паничі" і разом заспівали  "Колискову" твір їх мами Ірини Білик.

Якщо запитатися який виступ дітей був кращим, то треба сказати, що  виступи  кожної дитини, був на відповідному рівні.. Порівнювати неможна, бо всі діти гарненькі, сміливі. Всі виступи подобалися, доказом чого були гучні оплески глядачів.

**Анна Довірак** у свойому власному вірші, нагадала про те, що Україні ніяк  невипадає з Росією влаштовувати 200 ліття народження Шевченка, якого переслідувала та ж Росія, яка забороняла йому писати, творити. А ще вказала на ґеноцид Голодомору, арешти, концтабору, гулаги. Але для влади в Києві, це ніщо.[![IMG_0610](http://www.ozeukes.com/wp-content/uploads/2013/03/IMG_0610.jpg)
](http://www.ozeukes.com/wp-content/uploads/2013/03/IMG_0610.jpg)



Бандуристки і співачки **Софія Кульчицька і Наїна Нагацька**, вперше на сцені в Новому Домі Молоді, виконали на слова Шевченка "Зоре моя вечірная", народну мельдію та "Ой, у полі вишня".

**Марта Менцінська** виконала акапела дві пісні на слова Т. Шевченка “Три шляхи” на слова Шевченк, музика Степового та “Зацвіла в долині ”, слова Шевченка, музика Ігора Шамо.

**Наталка Рибак** заспівала  дві пісні  “Туман яром” та «Там під львівським замком». Зібрала вона багато оплесків, бо пісні, які виконувала - популярні. Зокрема кінцеві слова пісні " Він за Україну голову поклав,  **щоби нашу землю нетоптав москаль ****"****!**

Бандуристка **Лариса Ковальчук** виконала Думу «Вже двісті літ в неволі».

Cлідував виступ відомого декляматора **Манолія Бурика**, який виконав  вірш білоруського поета Яна Купала на честь Шевченка, перед тим подав дещо поснення хто такий поет і про його дружбу з Шевченком.

[![DSCN2151](http://www.ozeukes.com/wp-content/uploads/2013/03/DSCN2151.jpg)
](http://www.ozeukes.com/wp-content/uploads/2013/03/DSCN2151.jpg)[![DSCN2165](http://www.ozeukes.com/wp-content/uploads/2013/03/DSCN2165.jpg)
](http://www.ozeukes.com/wp-content/uploads/2013/03/DSCN2165.jpg)[![DSCN2161](http://www.ozeukes.com/wp-content/uploads/2013/03/DSCN2161.jpg)
](http://www.ozeukes.com/wp-content/uploads/2013/03/DSCN2161.jpg)[![DSCN2160](http://www.ozeukes.com/wp-content/uploads/2013/03/DSCN2160.jpg)
](http://www.ozeukes.com/wp-content/uploads/2013/03/DSCN2160.jpg)

Великою несподіванкою і окрасою концерту був виступ дуету: Марта Менцінська та Лариса Ковальчук виконали прекрасно, чудово " Коли розлуаються двоє" та "Місяць на небі". Чи треба наголошувати на тому, що зірвалася буря оплесків після їх виступу? Дуже добре вийшли пісні, які співалися "а капела".  Надіємося, що то не перший і останний такий виступ.

[![Memorial 204](http://www.ozeukes.com/wp-content/uploads/2013/03/Memorial-204.jpg)
](http://www.ozeukes.com/wp-content/uploads/2013/03/Memorial-204.jpg)

Відбулося вручення Cтипендій **Фонду Мaрії і Віктора Рудевич**. **Мaрко Шумський,** голова Фундації Українознавчих Cтудій в Aвстралії  та редактор газети "Вільна Думка" повідомив, хто такі панство Рудевич з Мельбурна й яка ціль їх Фонду:  заохочування молоді до вивчення української мови.

Мaрко Шумський разом з Павлом Кравченком вручив Грамоти і грошову нагороду студентам **матурального курсу** пані **Ірини Cкрипничук . Нагороду отримали Євгенія Пострешна, Ольга Похмурська і Назар Кучерук.**

За останніх кілька років, я не є прихильником виголошень довгих рефератів на концертах. Якщо мова про Тараса Шевченка, то за 65 років побуту українців в Сіднеї, зі сцени дому Молоді, Народного Домі, Церковної залі, говорилося про Шевченка на різні теми. Я прихильник висвітлення коротких фільмів ( до підгодини часу) замість доповіді. Можливо тому, що  в новому Домі Молоді маємо  таку можливіть. І ми  в неділю показали глядачам 4-ий фільм з серії  **"Мій Шевченко",** якого можна побачити на YOUTUBE. Дякуємо **Юліянові Гродзіцькому **за монтування його а **Юстинові Сенькові** за його висвітлення. Я вияснила  що ми побачимо у фільмі, Андрійко Лило сказав зміст по англійськи.

Ми вже знаємо, що змість фільму подобався. Хочуть побачити й три попередні частини. Знайдемо вільні неділі - покажемо.

Павло Кравченко від імені Управи ОУГ Н.П.В. Д'якував мені за організування концерту,  учасникам концерту, тим, хто допомагав на залі і за сценою, й вив'язався взірцево, всім присутнім у залі. A це Володимир Войтович за проєктування афіш, квитків, програмок, - Роксоляна Мішалова, яка виконувала взірцево обов'язок тзв stage manager - оперувала мікрофонами на сцені, завдяки чому небуло великих перерв між виступами .

Національним гимном  закінчено цьогорічне вшанування Тараса Шевченка в Cіднеї.

Мені, як організаторві-коорденаторові свята  відзначення було надзвйчайно прйємно, що в святі взяло участь діти, молоді люди. Cердечно дякую Вaм за повагу, за вашу співпрацю.  І дякую всім тим, хто висловив нам своє признання, а їх багато.

**Управа ОУГ складає щиро сердечну подяку Кредитовці SCU**** – ****“****Cіднейська Кредитова Cпілка****/**** Кa****рпати****” ****за спонзорство**** -**** дотацію на Шевченківський концерт.  400$ уможливить частинно покрити кошти винайму Дому Молоді.**

** **** **


**КОНЦЕРТ В ШАНУ ТАРАСА ШЕВЧЕНКА**


** ****_Ірина Білик пише:_**

У цьому році 10 березня  у неділю  концерт у  пам’ять великого українського поета Тараса Григоровича Шевченка пройшов у спільноті міста Сідней у нестандартному форматі. І це було дуже вражаючим. Організатором заходу стала вельми шанована пані та рушійна сила сіднейської спільноти - Марічка Галабурда-Чигрин.

[![Memorial 081](http://www.ozeukes.com/wp-content/uploads/2013/03/Memorial-081.jpg)
](http://www.ozeukes.com/wp-content/uploads/2013/03/Memorial-081.jpg)

Концерт відбувся у приміщенні Українського Будинку Молоді що у Лідкомбі. Відкриття концерту почалося із революційною промовою про безлад та занепад культури та переслідування та утиск прав україномовної інтеліґенції в Україні. Ми всі знаємо, що Австралія займає політику « моя хата скраю» і тому на чисельні протести від україномовної діаспори в Австралії про утиск української мови та переслідування етнічних українців реагує стандартною реакцією байдужості, закриваючи очі та зціплюючи зуби, повторює  наче мантру у відповідь  - усе у вас добре, нічого не вигадуйте, це вам наснилося…

Але такий стан речей не задовольняє українську спільноту і вони безсилі, бо не можуть змінити стан в Україні, проте вирішили зробити відповідь «Чемберлену» своїми виступами. Це був не просто концерт, це був і  крик, і спів душі Сіднейського осередку українців!

Славнозвісний «Заповіт» відкрив концерт, це така собі приправа , яка нагадала усім нам, про сумну долю українців, життя яких,  розкидало по всьому світі як намисто. Виконав його Ансамбль Духовної Музики  УГК церкви ім. Св. Андрія.

Потім слово передали Братській школі,  яка пригостила нас в’язанкою віршів та пісень про Україну та про Тараса.  Дітки повиростали та порадували  чудовою українською мовою та якістю декламування. Вражена публіка дарувала оплески.

[![IMG_0565](http://www.ozeukes.com/wp-content/uploads/2013/03/IMG_0565.jpg)
](http://www.ozeukes.com/wp-content/uploads/2013/03/IMG_0565.jpg)

А ось у цьому році Нову Школу від пані Роксолани Мішало представили Дівчатка генетичні нащадки Тараса Шевченка за братом Йосипом Шевченком - Софійка та Глорійка . Глорійка декламувала уривок із поеми Т. Шевченка. А потім разом із старшою сестричкою Софійкою вони заспівали колискову пісеньку а Софійка акомпанувала  на роялі.

Ганна Довірак , поет-революціонер спільноти Сіднею, порадувала всіх своїм власним віршем Шевченко та Українці.

[![DSCN2101](http://www.ozeukes.com/wp-content/uploads/2013/03/DSCN2101.jpg)
](http://www.ozeukes.com/wp-content/uploads/2013/03/DSCN2101.jpg)А ось зірочкою цьогорічного концерту серед дітей стала Поліна Білинська-Мицак, яка виконала пісню Тараса Петриненко «Україна»

А потім зачарували усіх своїм виступом Бандуристки Софійка Кульчинська та Наїна Нагацька та Лариса ковальчук. Бандура, її звук. Її ніколи не буває забагато, особливо для таких концертів.

Були і оперні голоси  Марта Менцінська і Лариса Ковальчук, а Наталка Рибак, яка виконала пісні в естрадному виконанні, та зірвала не тільки оплески усієї аудиторії, але і овації усієї чоловічої публіки.

Також на концерті пройшло вручення стипендій Марії та Віктора Рудевичів, а потім Усі дивилися пізнавальний фільм що називається « Мій Шевченко», Вступне слово до якого, взяла Марічка Галабурда - Чигрин, а англомовну версію вступу читав Андрійко Лило.

Заключне промова програми була від управи ОУГ НПВ.

Концерт вийшов дуже чудовим, і душевним. Це не був просто шаблонний концерт. Це було дійство, схоже на однойменні шоу « Діаспора Сіднею має таланти»

І вона дійсно має, і тобі Тарасе було би чим пишатися, як би ти проснувся від смертного сну!




