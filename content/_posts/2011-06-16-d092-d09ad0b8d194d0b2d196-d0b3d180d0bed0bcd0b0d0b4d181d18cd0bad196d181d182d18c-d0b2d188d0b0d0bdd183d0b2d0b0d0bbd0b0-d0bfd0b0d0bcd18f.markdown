---
author: bazj
date: 2011-06-16 01:59:21+00:00
draft: false
title: В Києві громадськість вшанувала пам'ять Євгена Коновальця
type: post
url: /current-affairs/media-releases/%d0%92-%d0%9a%d0%b8%d1%94%d0%b2%d1%96-%d0%b3%d1%80%d0%be%d0%bc%d0%b0%d0%b4%d1%81%d1%8c%d0%ba%d1%96%d1%81%d1%82%d1%8c-%d0%b2%d1%88%d0%b0%d0%bd%d1%83%d0%b2%d0%b0%d0%bb%d0%b0-%d0%bf%d0%b0%d0%bc%d1%8f/
categories:
- Media Releases
---

[![](http://www.ozeukes.com/wp-content/uploads/2011/06/Yevhen_Konovalets_thumb.jpg)
](http://www.ozeukes.com/wp-content/uploads/2011/06/Yevhen_Konovalets_thumb.jpg)


##  **В Києві громадськість вшанувала пам'ять Провідника ОУН Євгена Коновальця**


** ****_14 червня в Києві, до 120 річниці від дня народження творця ОУН Євгена Коновальця, відбулася урочиста хода місцями визвольних змагань та концерт за участі відомих українських гуртів._****__**

**_ _**Хода розпочалася від пам`ятної дошки куреню Січових Стрільців. Саме тут у 1918 році було сформовано Курінь Січових Стрільців на чолі з Євгеном Коновальцем та Андрієм Мельником.

 До учасників ходи з привітальним словом звернулися голова ВМГО «Молодіжний Націоналістичний Конгрес» Сергій Кузан, голова МО «Остання барикада», народний депутат Олесь Доній, голова МНР Іван Крулько та інші.

 «Ми маємо йти далі – на Схід. Попри закиди окремих митців та західноукраїнських ура-патріотів про те, що буцімто Донбас чи Крим «недостатньо свідомі» і можливе їх відділення. Не вони цю землю здобували, а такі як Євген Коновалець та Дмитро Мирон.

Мусимо наповнити слова Коновальця новим змістом. Не може відбутись Київ без Харкова, Донецька та Севастополя. Життя Провідника та діяльність ОУН – найкраще тому підтвердження», – сказав у своєму привітальному слові Сергій Кузан, голова Молодіжного Націоналістичного Конгресу.

Далі учасники сформованою колоною рушили до оперного театру, де розміщена пам`ятна дошка Дмитру Мирону-Орлику. По дорозі з вуст учасників звучали пісні «Ой, у лузі червона калина…», «Повіяв вітер степовий» та гасла «Євгену Коновальцю тричі – Слава! Слава! Слава!», «Євген Коновалець – герой України!», «Слава Україні! – Героям Слава!» і т.д.

Після покладання квітів до пам`ятної дошки, колона рушила до Будинку вчителя, колишньої будівлі Центральної Ради, а звідти – в парк ім. Т.Г. Шевченка, де і відбувся святковий концерт на честь 120-річниці від дня народження Євгена Коновальця, в якому взяли участь гурт «Рутенія», Тарас Силенко, хор «ГОМІН», Сергій Василюк («Тінь сонця») та багато інших.

В кінці святкового вечора пролунав салют на честь славетного командира Січових Стрільців, засновника УВО та ОУН.

[![](http://www.ozeukes.com/wp-content/uploads/2011/06/247179_600pxls.jpg)
](http://www.ozeukes.com/wp-content/uploads/2011/06/247179_600pxls.jpg)[![](http://www.ozeukes.com/wp-content/uploads/2011/06/259864_600pxls.jpg)
](http://www.ozeukes.com/wp-content/uploads/2011/06/259864_600pxls.jpg)
