---
author: bazj
date: 2011-11-16 01:29:00+00:00
draft: false
title: Надзвичайний З’їзд Крайової Управи Союзу Українок Австралії
type: post
url: /events/national-events/%d0%9d%d0%b0%d0%b4%d0%b7%d0%b2%d0%b8%d1%87%d0%b0%d0%b9%d0%bd%d0%b8%d0%b9-%d0%97%e2%80%99%d1%97%d0%b7%d0%b4-%d0%9a%d1%80%d0%b0%d0%b9%d0%be%d0%b2%d0%be%d1%97-%d0%a3%d0%bf%d1%80%d0%b0%d0%b2%d0%b8-%d0%a1/
categories:
- Community
- National Events
---

[![](http://www.ozeukes.com/wp-content/uploads/2011/11/Ukrainian-Womens-Association-thumb.jpg)
](http://www.ozeukes.com/wp-content/uploads/2011/11/Ukrainian-Womens-Association-thumb.jpg)

В суботу, 3-го вересня 2011 р., в Прицерковній залі УКЦ св.Андрія в Лідкомбі (Сідней), відбувся Надзвичайний Крайовий З’їзд Союзу Українок Австралії.

Цей З’їзд був покликаний у зв’язку з тим, що під час ХХІІ-го Крайового З’їзду СУ, який відбувався 19 та 20 червня 2010 року, не були обрані голова та члени Крайової Управи, а також члени Контрольної Комісії.  З’їзд не прийшов до єдиного рішення щодо підтвердження поданого списку  кандидатів до нової Управи СУА, яка мала залишитися у  Новій Південній Валії на четверту каденцію.  Згідно зі Статутом Союзу Українок Австралії Крайова Управа вибирається  тільки на три роки у даному стейті.  З огляду на вищевказані причини З’їзд виніс рішення створити робочий міжстейтовий Комітет, в обов’язки якого входили питання перегляду щодо конфліктної ситуації вибору Крайової Управи СУ та скликання Надзвичайного Крайового З’їзду. 

До Комітету увійшли по дві особи від кожного стейту.  Очолила Комітет, з терміном праці на 12 місяців, п.Валентина Домазар. 

До скликання Надзвичайного Зїзду, уповноваження праці залишалося за існуючою Крайової Управою.  Тобто голова Управи пані Христина Бейлі продовжувала репрезентувати Союз Українок Австралії протягом наступного року.

Тож повернемося до подій, що відбувалися 3-го вересня цього року в Прицерковній залі УКЦ св.Андрія.

З’їзд відкрили п. В.Домазар та п.Х.Бейлі, привітавши союзянок-делеґатів з Сіднею, Канберри, Аделаїди, Мельборну та   попросивши присутніх вшанувати пам’ять  всіх союзянок, що відійшли у Божі засвіти, хвилиною мовчання.

А далі, як і належиться, відбулося:



	  * покликання Почесної Президії, до якої ввійшли:
п.Ольга Москв’як, п.Ірина Буженко, п.Надія Якобі, п.Антоніна Війтович, п–м. Галя Касіян, п.Христина Бейлі, п.Валентина Домазар,
	  * покликання Ділової Президії, для керування Зїздом, до якої ввійшли:
п.Одарка Брецько – предсідник,
п.Наталка Ткаль, п.Марта Менцинська– заступники предсідника,
п. Роксоляна Мішалов, п.Калина Кенез – секретарі,
	  * прийняття порядку Нарад– прийнято без змін та доповнень,
	  * прийняття протоколу попереднього ХХII-го З’їзду Союзу  Українок, який зачитала п–м. Г.Касіян,-  прийнято без змін та зауваг,
	  * короткі звіти членів уступаючої Крайової Управи:
голови – п.X.Бейлі, протокольного секратаря – п.Т.Базилицької, коресподенційного та пресового секретаря – п.В.Домазар та скарбника – п.Д.Гладкої, висловивши щиру подяку усім членам управи за співпрацю.
	  * подання внеску на уділення і визнання абсолюторії членам Управи за їх працю, що прийнято  “одноголосно”. 

 Кульмінаційної точкою було представлення списку кандидатів до нової Управи СУА, що працюватиме у Вікторії, до якої ввійшли:



	  * п–м.Галя Касіян -  голова Управи
	  * та члени Управи –
п.Марійка Квас,п.Наталка Гриневич, п.Маруся Яроцька, п.Ірина Андреєва, п.Анна Вайсрок, п.др.Оля Корицька, п. Славка Жабак, п.Надя Солочинська. 

Запропонований склад нової Управи прийняли  “одноголосно”.

[![](http://www.ozeukes.com/wp-content/uploads/2011/11/DSC_0051-1-72dpi.jpg)
](http://www.ozeukes.com/wp-content/uploads/2011/11/DSC_0051-1-72dpi.jpg)

За членів до Контрольно Kомісії, до якої ввійшли п.Таня Дупняк та п.Mарійка Сус, також проголосували “одноголосно“.

 Предсідник п.О.Брецько побажала успіхів у подальшії праці новообраній Управі та надала слово п–м. Галі Касіян.

Голова Крайовії Управи СУ п–м.Г.Касіян подякувала за довір’я, наголосивши, що тільки у співпраці та взаєморозумінні зі стейтовими Управами можна досягти високих наслідків  у праці для добра української спільноти в Австралії та в Україні, а також поділилася деякими плянами праці на майбутнє.

Під час Надзвичайного З’їзду п.Війтович внесла  пропозицію надати Почесне членство п.Х.Бейлі та п.В.Домазар за їх великий вклад праці протягом довгих років.

Пропозиція була прийнята  “одноголосно“ і взята до уваги новообраною головою  Крайової Управи щодо полагодження потрібних формальностей.

На закінчення була зроблена традиційна спільна знимка союзянок-делеґатів, смачний обід, який приготували союзянки видділу ім.Анни Ярославни,  та чудовий сольоспів пані Марти Менцинської.

Треба відзначити, що Надзвичайний  З’їзд Союзу Українок Австралії проходив у дружній товариській атмосфері. 

 Тож – успіхів, Вікторія!


_І.Андреєва._
