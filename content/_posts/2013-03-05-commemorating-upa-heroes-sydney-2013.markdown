---
author: bazj
date: 2013-03-05 01:24:48+00:00
draft: false
title: НА ПАМ'ЯТЬ ГЕРОЇВ УПА - СІДНЕЙ 2013
type: post
url: /culture/commemorating-upa-heroes-sydney-2013/
categories:
- Community
- Culture
---

**_[![1_ syla-voli](http://www.ozeukes.com/wp-content/uploads/2013/03/1_-syla-voli.jpg)
](http://www.ozeukes.com/wp-content/uploads/2013/03/1_-syla-voli.jpg)МАРІЧКА ГАЛАБУРДА-ЧИГРИН_**

**СІДНЕЙ неділя 3.3.2013**


### **У СІДНЕЇ ВШАНУВАЛИ ПАМ'ЯТЬ ГЕРОЇВ УПА **


В неділю 3 -го березня, в Українському  Домі Молоді в Лідкомбі (Сідней) зібралися сумівці та члени нашої спільноти, щоби вшанувати пам'ять  патрона Осередку СУМ ґен. хор. Тараса Чупринку,  який загинув 5.3.1950 року в Білогорщі, - 70–ту річницю УПА (яка припадала в 2010 ), бувших вояків УПА,  які жили в Сіднею й були основоположниками осередку СУМ-у.

Ранком сумівці в одностроях, з прапорами, були присутніми на Богослужбі в УГКЦеркви ім. св. Андрея. Відтак відбули свій щомісячний апель, ройові заняття в приміщенні Дому Молоді.

Людей, які сходилися до центру сумівської молоді в Сіднеї, гостили легкою перекускою, кавою, чаєм. Ті, хто вперше тут прийшов (а таких, що ще не були в ДМ - багато) вражені гарною обстановкою приміщень. Тут все нове, звукова система найсучасніша, взірцева.

На стінах з правої сторони залі  виставлені плакати - знимок УПА. Виставку зорганізували організації, які входять в "Конференцію Українських Державницьких Організацій" (КУДО).  Мушу сказати, що вистава справляє дуже гарне навіть емоційне вражіння. З цікавістю присутні оглядали виставку Центру Досліджень Визвольного Руху у Львові, створену на базі архівних документів ОУН, УПА, СБУ й доставлену нам в Австралію.

[![32_ DSCN1980](http://www.ozeukes.com/wp-content/uploads/2013/03/32_-DSCN1980.jpg)
](http://www.ozeukes.com/wp-content/uploads/2013/03/32_-DSCN1980.jpg)

Дивилася на сотні знимок, полинаємо в спогадах в Україну, згадуємо тих упівців, яких зустрічали підчас наших подорожей на Батьківщині, з бл. п. Михайлом Зеленчуком включно.

Виставка буде там до неділі 10.3. коли в Сіднеї відбудеться свято в пошану Тараса Шевченка.

В 12 годині дня всечесніший отець Симон Цькуй (УГКЦ) відправив Панахиду за упокій душі командира УПА ґен. хорунжого **Тараса Чупринку (Романа Шухевича), ком. Василя Кука, Михайла Зеленчука, до недавна голова ветеранів УПА в Україні,** та бувших упівців, які жили в Сіднеї: **Юрій Пашківський - Борець **- "Чумак", ** Михайло Борис - Зенон Грабик **-   "Жан",  **Степан Маркевич** -  "Мурин", особистий охоронець командира **Залізняка**,  який оперував на Любачівщині, **Іван Янківський**.

[![48_ DSCN2000](http://www.ozeukes.com/wp-content/uploads/2013/03/48_-DSCN2000.jpg)
](http://www.ozeukes.com/wp-content/uploads/2013/03/48_-DSCN2000.jpg)

Знимки-портрети всіх згаданих, видніли на сцені. Співали Панахиду всі присутні під проводом преподобних сестер василіянок Костантини і Доротеї.

**Василь  Сенько** – привітав присутніх, на залі колишніх  вояків  УПА, **Дмитра Грицька** - "Цяпка" та **Володимира Костку**. Він передав слово **Андрієві Менцінському,** який попросив нас вшанувати пам'ять всіх борців УПА однохвилинною мовчанкою.

Молоді - сумівці читали короткі життєписи тих, пам'ять кого  ми **вшановували. **

**Олекса Матіюк** - про Романа Шухевича - Ген. Хор Тарас Чупринка

**Маркіян Стефанишин** – читав життєпис  Дмитра Грицька-Цяпки

**Адріян Михно** - сказав нам хто Володимир Костка-Чумак

**Софійка Тротнар** – читала життєпис Юрія Бореця -Чумака

**Бріана Берегова** – сказака кілька речень про  Івана Янківського

**Соломія і Андрій Матіюк** – читали життєпис Стефана Маркевича–Мурина

**Адам Береговий** – читав життєпис про Зенона Грабика-Михайло Борис

**Натан Михно** –  говорив про Василя Кука

**Петро Кобрин (мол)** – про Михайла Зеленчука

**Ярослав Дума** представив публіці двох ще живих бувших упівців Сіднею, які багато пережили. Дмитро Грицько відбув кількалітнє ув'язнення в Польщі. Володимир Костка перейшов рейдом УПА на захід. Присутні привітали їх оплесками.[![45_ DSCN1997](http://www.ozeukes.com/wp-content/uploads/2013/03/45_-DSCN1997.jpg)
](http://www.ozeukes.com/wp-content/uploads/2013/03/45_-DSCN1997.jpg)

Був висвітлений на великому екрані фільм "Бандерівці". Якщо хтось виходив з залі, то у фоає на великому екрані телевізії також можна були дивитися на фільм.

Після фільму люди спілкувалися, кожний з нас має якісь свої спогади про зустрічі з упівцями.

Орися Борець познайомила мене з сином її хресного батька - Зенона Грабика, який прийшов на це свято вшанування упівців. Він говорив про те, що знайшлися в Польщі в місті Перемишлі 60 стр. спогадів його батька, які він хоче отримати. Зенон Грабик близько спілкувався з командиром Залізняком.

Дуже жалію, що незнала друга Грабика, і сама не списала його спогади. Мене не було за його життя в Австралії. А друга Стефана Маркевича знала добре, але  його спогади прочитала щойно в листопаді місяці 2012 року. Це дві посатті, які були близькими з командиром Залізняком.

Сьогодніше врочисте та емоційне вшанування пам’яті борців за волю України була подяка їм, від нас, молодшого покоління українців й українок Сіднею. Упівцям не вдалося здобути Державу, але їх героїчний подвиг у боротьбі проти московського, польського і німецького терору назавжди залишився в пам'яті українців.

**Знимки:  [SVIATO UPA v SYDNEY](https://picasaweb.google.com/lh/sredir?uname=103027822885947798979&target=ALBUM&id=5851305256685667329&authkey=Gv1sRgCIvbkbXOpbP1mwE&feat=email)**
