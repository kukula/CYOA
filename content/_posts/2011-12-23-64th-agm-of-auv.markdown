---
author: bazj
date: 2011-12-23 08:05:59+00:00
draft: false
title: 64-ті звітно–виборчі загальні збори УГВ
type: post
url: /events/victoria/64th-agm-of-auv/
categories:
- Victoria
---

[![](http://www.ozeukes.com/wp-content/uploads/2011/12/AUV-Colour-thumb.jpg)
](http://www.ozeukes.com/wp-content/uploads/2011/12/AUV-Colour-thumb.jpg)

Добігає до кінця 2011 рік і, як завжди, в цей час члени управи УГВ підводять підсумки зробленого за рік. З цієї причини в неділю, 18 грудня в Українському Народному Домі в Ессендоні відбулися звітно – виборчі збори Української Громади Вікторії.

Голова Управи М.Моравський, привітавши присутніх, відкрив збори та запропонував вшанувати пам’ять всіх членів, що відійшли у вічність, хвилиною мовчання.

За пропозицією голови Громади, до Почесної президії увійшли: пп. С.Романів – голова СУОА, В.Микитенко – голова дирекції кооп.”Дністер”, А.Лех – голова СУМ, М.Яроцька – голова Єпархіяльної Пасторальної Ради УГКЦА, Е.Стефин – голова філії УГВ Нобл Парк, О.Стефин – голова УЦШР.

До Ділової президії увійшли:  предсідником – проф.М.Павлишин, секретарі  пп.Л.Дзісь та І.Андреєва.

Предсідник, подякувавши за довір’я, приступив до своїх обов’язків – ведення зборів.

Прийнявши пропонований “Порядок Нарад” без змін та доповнень, було покликано верифікаційну та виборчу Комісію, до якої ввійшли пп. Е.Стефин, П.Сенів і Т.Ґалас.

Не обійшлося і без привітів, які виголосили всі вищезгадані члени Почесної президії, а також проф.М.Павлишин від кафедри україністики університету ім.Монаша. Всі бажали успішного проведення зборів, а п. С.Романів зокрема наголосив, що Українська Громада Вікторії має серйозні проблеми щодо членства та фiнансового стану Громади взагалі. Додав, що на 2012 рік укладено план праці, згідно якого разом у співпраці з філіями ми мусимо подолати ці труднощі.

Після зачитання та затвердження протоколу попередніх 63–тіх зборів, слідувала точка “доповнення до звітів голови та членів Управи”.

Голова Управи М.Моравський у своєму доповненні вибачився, що звіти не були вислані вчасно та коротко з’ясував деякі питання, а зокрема:



	  * фінансовий стан УГВ,
	  * заборгованість членів Громади щодо сплати членської вкладки,
	  * зменшення членства УГВ,

у зв’язку з чим закликав переконувати та зацікавлювати молодших громадян до членства та до праці в Управі УГВ.

Коротко висвітлив фінансовий стан проєкту будови Комеційного Центру “Right on Russell”, будову якого планувалося почати вкінці 2011 року. На жаль, це не відбулося  счерез брак фінансів, а також через фінансово-економічну кризу в світі, що вплинула і на Австралію Сповільнилася діяльність бізнесових структур Мельборну та ринку винайму. 

Голова Управи розповів про стан позик у зв’язку з проєктом і їх вплив на фінансовий стан УГВ.

Продовжуючи звіт  повідомив, що голова Будівельного Комітету цього проєкту п.В.Рудевич, у зв’язку зі станом здоров’я та через загруженість у власному бізнесі, змушений був залишити обов’язки  голови та працю в Будівельному Комітеті.

Звітуючи, голова УГВ подякував панству Марії та Віктору Рудевичам за їх працю та щедрі фінансові пожертви. 

При Управі  Української Громади Вікторії працює Будівельна Комісія, до якої ввійшли нові члени української спільноти – пп. М.Яроцька, М.Добротвір, М.Мирунович, А.Петришин, М.Ткачук. Всі з великим досвідом у будівельних та комерційних справах.

Робота продовжується, ведуться переговори 



	  * з аґентами про пошук зацікавлених купців цих приміщень,
	  * індивідуально з українськими організаціями вкладати фінанси у цей проєкт, ставати його інвесторами чи спільниками,
	  * розмови з банками про найкращий спосіб фінансувати проєкт будови.

“Ми мусимо використати цю нагоду та завершити проєкт  “Right on Russell”, бо від цього залежитимефінансове забезпечення отримання Народного Дому та майбутність Української Громади Вікторії взагалі “, – сказав на закінчення голова УГВ.

А далі, як і годиться, відбулося



	  * уділення Контрольної Комісією абсолюторії уступаючій Управі,
	  * вибір навої Управи на наступну каденцію, до якої ввійшли пп.: 

М.Моравський – голова та члени – С.Романів, А.Глуханич, Ю.Макогон, Р.Захаряк, Л.Дзісь, І.Андреєва.



	  * До Контрольної Комісії ввійшли пп.: М.Лаба – голова та члени – М.Пик і А.Лех.

Під час зборів було внесено багато пропозицій та зауваг, а зокрема у справі заборгованості  членської вкладки. Члени Громади, а зокрема п.І.Хоменко та п.Ф.Габелко висловлювали свої думки та пропозиції великої заборгованості членів УГВ щодо членської вкладки. Пропонували підвищити кошт членської вкладки Української Громади Вікторії та Клюбу Старших Громадян.

Було внесено пропозицію, щоб всі члени Клюбу Старших Громадян в Ессендоні були членами УГВ. 

Фінансовий реф.УГВ п.Р.Захаряк додав, що згідно існуючих списків маємо 376 членів Громади, з них фінансових членів – 155. А борг за несплату членської вкладки становить  $70, 000.

Пропонували внести зміни до Статуту УГВ, які б дозволяли сплатити борг за останній рік і залишатися членом Громади.

Було задано питання, чому для Клюбу Старших Громадян заля та всі послуги щодо того надаються безкоштовно. Адже всі інші  українські організації  мусять платити. Адже ці послуги, це також фінансові витрати Громади. 

Відповідь голови Громади викликала заперечення у деяких членів Клюбу Старших, маючи свої переконання у справі фінансової підтримки Громади зі сторони Клюбу Старших і навпаки.

Під час дискусій та пропозицій п.С.Романів повідомив, що Національна Фундація СУОА призначила на потреби УГВ  $1,000.

А голова філії Нобл Парку п.Е.Стефин виніс пропозицію  надати Почесне Членство довголітнім членам філії – паням Софії Опар та Стефанії Рамза, що присутні у залі прийняли одноголосно.

На закінчення п.Хоменко виніс подяку членам Управи УГВ за їх працю та побажав успіхів у наступній каденції і сповнення всіх задумів.

Голова Управи М.Моравський висловив надію на співпрацю з усіма організаціями та полагодження всіх справ разом у дружній співпраці.

Предсідник Зборів проф.М.Павлишин також побажав успіхів новообраній Управі, подякував членам Управи, секретарям, членам верфікаційної  і виборчої Комісії та  всім присутнім за успішне проведення Зборів і, запропонувавши заспівати Національний Гимн України, закрив Збори. 

 
