---
author: cyoasu
date: 2017-02-17 05:39:04+00:00
draft: false
title: Художній фільм “Bitter Harvest” (“Гіркі жнива”) — сумний спомин для місцевих
  мешканців Вікторії, які пережили Голодомор
type: post
url: /politics/feature-film-bitter-harvest-a-sad-reminder-for-local-victorian-holodomor-survivors-ukr/
categories:
- Culture
- Media
- Media Releases
- Politics
---

![Australian Federation of Ukrainian Organisations](http://www.ozeukes.com/wp-content/uploads/2014/10/image001.png)


17 лютого 2017


**ПРЕС-РЕЛІЗ**





### Художній фільм “Bitter Harvest ” (“Гіркі жнива”) — сумний спомин для місцевих мешканців Вікторії, які пережили Голодомор


Відображаючи страшний геноцид – Голодомор в Україні початку 1930-их років, прем'єра історичної драми _“Bitter Harvest”_ в Австралії є болючим, але важливим нагадуванням про минуле для тих небагатьох сучасних мешканців Вікторії, які пережили ті часи.

99-річний Федір Габелко досі пам'ятає той жах, свідком якого він був у дитинстві. Він на собі відчув жорстоке доручення Сталіна колективізувати українські господарства для створення голоду і одночасного зламу національної гідності.

У законі “про п'ять колосків”, прийнятому у серпні 1932р., зазначалось, що будь-хто, включно з дітьми, буде застрелений чи ув'язнений за крадіжку соціалістичного майна, якщо візьме хоч щось з колективізованого поля.

“В Одесі вони заготовляли зерно для європейського ринку. В Європі його продавали за найнижчою ціною. А в Україні люди гинули від голоду” - каже пан Габелко.

Голодомор – це жахливий досвід в історії України, а той факт, що про це відносно мало відомо, робить його ще більш трагічним. Втрати від Голодомору налічують від 7 до 10 мільйонів людей.

Не зважаючи на те, що фільм викликає у пана Габелка болючі спогади, він вдячний за те, що ця історія нарешті розповідається у загальнозрозумілій формі.

“Люди повинні знати про той жах, який Кремль приховував від світу так довго. Ті спогади переслідують мене і нині” - каже пан Габелко.

_Bitter Harvest (“Гіркі жнива”) _канадський кінофільм, знятий в Україні – це болісна історія кохання. У фільмі знімались: Макс Айронс (_“Жінка в золотому”_) Саманта Баркс (_“Знедолені”_) і Теренс Стемп (_“Пригоди Прісцили – королеви пустелі”_).

Іронія головних подій фільму стосується не лише Федора Габелка, оскільки суть сюжету настільки ж актуальна сьогодні, як і майже 85 років тому - боротьба за вільну Україну триває.

**Показ фільму _“Bitter Harvest”_ відбудеться в окремих кінотеатрах з 23 Лютого 2017 року.** Детальніша інформація тут [beckerfilmgroup.com](http://www.beckerfilmgroup.com/bitterharvest/) .

Союз українських організацій Австралії (СУOA) у 2013 році з нагоди 80-річного поминання виготовив короткий фільм за участі тих мешканців Австралії, які свого часу пережили Голодомор в Україні

https://www.youtube.com/watch?v=Ft1EFsEd3Y4

**ЗА ДОДАТКОВОЮ ІНФОРМАЦІЄЮ ПРОСИМО ЗВЕРТАТИСЯ: СТЕФАН РОМАНІВ 0419 531 255**
