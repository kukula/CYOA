---
author: cyoasu
date: 2016-02-07 20:01:48+00:00
draft: false
title: Відійшла у вічність Боженна Коваленко
type: post
url: /community/bozenna-kowalenko-rip/
categories:
- Community
---

![Australian Federation of Ukrainian Organisations](http://www.ozeukes.com/wp-content/uploads/2014/10/image001.png)


Ділимося з Вами сумною вісткою, що вранці 6.2.2016 в Мельборні відійшла у вічність патріотка і вірна дочка українського народу


### св.п. Боженна Коваленко з роду Радзієвська, псевдонім Олена Рябченко.


Покійна народилася в 22.1.1924 р. в Києві, навчалася в Київському університеті. Під час Другої світової війни була активною в Червоному хресті в УПА, в рядах якої на Волині служив її муж Олександр.

До Австралії сім'я Коваленків приїхала 1950р. і зразу включилася до розбудови українського життя. Довголітня вчителька української мови в Школі ім. Лесі Українки в Нобл Парку, голова місцевого відділу Союзу Українок Австралії, член управ Української Центральної Шкільної Ради Австралії (1974-2000), Союзу Українських Організацій Австралії (1986-2000) та Літературно-мистецького Клюбу ім. Василя Симоненка, культ.-освітній референт філії УГВ в Нобл Парку. Працювала в українському радіомовленні (1975-78). Автор оповідань, репортажів і ліричних віршів. Вийшла друком її збірка віршів "Гомін Дніпра" та спогади "На грані двох світів".

Покійна залишила в глибокому смутку дочок Лену й Олю, зятів Юрія і Рона, семеро внуків і 17 правнуків.

Висловлюємо родині, друзям і знайомим найщиріші співчуття.

Вічная пам'ять!


Управа СУОА
