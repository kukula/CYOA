---
author: cyoasu
date: 2014-08-25 03:52:09+00:00
draft: false
title: ЧАРІВНА КРАСА УКРАЇНСЬКОЇ ВИШИВАНКИ
type: post
url: /culture/%d1%87%d0%b0%d1%80%d1%96%d0%b2%d0%bd%d0%b0-%d0%ba%d1%80%d0%b0%d1%81%d0%b0-%d1%83%d0%ba%d1%80%d0%b0%d1%97%d0%bd%d1%81%d1%8c%d0%ba%d0%be%d1%97-%d0%b2%d0%b8%d1%88%d0%b8%d0%b2%d0%b0%d0%bd%d0%ba%d0%b8/
categories:
- Community
- Culture
- Gallery
---

“ЧАРІВНА КРАСА УКРАЇНСЬКОЇ ВИШИВАНКИ”
Фешн-Парад Вишиванoк дітей та молодi Української Громади Мельбурну.

Нас, українців, щедрих на таланти, здiбних та обдарованих - по чарівних вишиванках пізнають в усьому світі.
З вишиванкою пов'язана вся багатовікова історія українського народу, це і традиції, обряди, культурa, його творчі пошуки, радість і горе, його перемоги і поразки та сподівання на майбутнє. Вишиванка – споконвічний символ духовності української нації, a в певний час стає ще й засобом прояву волі, незалежності українців.

Цього року до святкування Дня Незалежності вперше був проведений Фешн-Парад “ЧАРІВНА КРАСА УКРАЇНСЬКОЇ ВИШИВАНКИ” у якому прийняли участь діти українських суботніх шкіл імені Лесі Українки , Братської школи імені Митрополита Андрея Шептицького та молодь української громади Мельбурну.

Завданням цього показу була презентація не автентичного українського строю як такого, а саме адаптація його в сучасних модних тенденціях. Адже yкраїнськa вишиванкa знову повернулися в моду, як і багато століть тому. Вона і сьогодні не втрачає популярності, все чaстішe молодь звертається до національого орнаменту. Зірки Голівуду ходять у вишиванках. Дизайнери активно використовують розшиті квітами та народними візерунками сорочки і сукні у своїх колекціях.

Дитяче дефіле було сповнене енергетикою та особливою безпосередністю ,що дозволило на мить всім присутнім глядячам побачити ідивідуальність кожноі дитини, яка з гордістю демонструвала красу обраного костюму з елементами національного одягу, де переважала українська вишивка. Молоде покоління носить сьогодні вишиванки з джiнсами, шортами, леґінсами, адже це дуже яскраво і модно.
Музичним оформленням показу була пісня "Квітка душа" з репертуару української співачки, народної артистки України Ніни Матвієнко.
Народна вишивка – це наше величезне багатство, мистецтво, яке створене протягом віків тисячами безіменних талановитих народних майстринь. Наше завдання - не тільки не розгубити його i передати це живе чарівне диво наступним поколінням, a в такі важкі часи для України, об’єднатися навколо любові до неї.

Ірена Слобода

Організатори та ведучі Параду Вишиванок
Ірена Слобода та Ліяна Сліпецька
Мистецький Комітет Української Громади Вікторії

![106_8491_resize](http://www.ozeukes.com/wp-content/uploads/2014/08/106_8491_resize.jpg)
![106_8496_resize](http://www.ozeukes.com/wp-content/uploads/2014/08/106_8496_resize.jpg)
![106_8499_resize](http://www.ozeukes.com/wp-content/uploads/2014/08/106_8499_resize.jpg)
![10603245_855273357816197_6242937837429042534_n](http://www.ozeukes.com/wp-content/uploads/2014/08/10603245_855273357816197_6242937837429042534_n.jpg)
![IMG_0048](http://www.ozeukes.com/wp-content/uploads/2014/08/IMG_0048.jpg)
![IMG_0066](http://www.ozeukes.com/wp-content/uploads/2014/08/IMG_0066.jpg)
![IMG_0070](http://www.ozeukes.com/wp-content/uploads/2014/08/IMG_0070.jpg)
![IMG_0073](http://www.ozeukes.com/wp-content/uploads/2014/08/IMG_0073.jpg)
![IMG_0078](http://www.ozeukes.com/wp-content/uploads/2014/08/IMG_0078.jpg)
![IMG_0079](http://www.ozeukes.com/wp-content/uploads/2014/08/IMG_0079.jpg)
![IMG_0081](http://www.ozeukes.com/wp-content/uploads/2014/08/IMG_0081.jpg)
![IMG_0083](http://www.ozeukes.com/wp-content/uploads/2014/08/IMG_0083.jpg)
![IMG_0084](http://www.ozeukes.com/wp-content/uploads/2014/08/IMG_0084.jpg)
![IMG_0085](http://www.ozeukes.com/wp-content/uploads/2014/08/IMG_0085.jpg)





