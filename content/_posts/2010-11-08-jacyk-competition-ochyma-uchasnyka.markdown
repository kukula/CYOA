---
author: orysias
date: 2010-11-08 23:04:20+00:00
draft: false
title: Перший в Австралії конкурс з української мови ім. П. Яцика очима учасника
type: post
url: /education/jacyk-competition-ochyma-uchasnyka/
categories:
- Education
---

П’ятого червня на вулиці легенко крапав дощ і з запітнілих вікон машин тільки ледь-ледь було видно синьо-жовті кульки, які були прив’язані до дорожних знаків на в’їзді до універитету ім. Монаша. Для чогож хтось, полишивши тепло університету, повісив їх? Відповідь написана на листочку паперу, який тримає в руці дівчина, переходяча дорогу, щоб увійти в університет. На ньоми написано "Міжнародний конкурс імені Петра Яцика в Австралії" і зображено вінок і руки, які тримають свічку, а під ними дата - 5 червня. Такі ж плакати вивішені на стінах університету разом з дороговказами.

В приміщені тихо, і майже безлюдно - тільки пара студентів сидить за столиками, де-інколи позіхаючи. Заїхавши на гору ліфтом проходиш вузьким коридором,.. проходиш далі,.. і ще далі,... і коли вже думаєш що потрапив не туди, бачиш дві комп’ютерні кімнати, де метушатся люди, включаючи комп’ютери і закінчуючи приготування до цього історичного дня.
Скоро починають приходити учасники - схвильовані і мокрі. О десятій годині всі вже на місцях - і не тільки в Мельбурні. У чотирьох інших містах Австралії в цей самий час також закінчилось приготування і почали давати інструкції щодо виконання завдань. Але Мельбурн став епіцентром конкурсу - тут зібралося 25 учасників. Як тільки закінчили давати інструкції, всі блискавично розвернулись до своїх комп’ютерів і почали виконувати завдання. Поки учасники сконцентровано дивились на комп’ютерні екрани, фотограф непомітно ходив між ними і вловлював їхні вирази обличчя - у деяких зосереджені, а у деяких нервові. Півтори години пролетіли швидко - єдині звуки були клацання комп’ютерних мишок і прохання подати словник. Об 11.30 більшість уже закінчувала свої твори і перевіряла відповіді, перед тим як клікнути на кнопку "Фініш". В останні 20 хвилин галас здійнявся знову - усі говорили про завдання: чи було важко, чи легко? «А яка в тебе була тема твору?» «Я впевнений, що ти виграєш.» «Та ні, ти!» І так далі. Після подяки всім учасникам і прохання залишити свій розмір (для безкоштовних футболок з емблемою конкурсу) всі натовпом вийшли на двір - для групової фотографії учасників і добровольців, які допомагали з проведенням конкурсу. І тоді, всі розійшлися. Ну, не всі - залишились іще добровольці, готові прибрати все.
Дощ вже не йшов - дерева навколо університету тихо стояли і скрапали каплями. На одному з дерев був приклеєний плакат - на ньоми зображені руки які тримають свічку і вінок. Синьо-жовті кульки б"ються одна об одну від легкого вітру. Повз дерево проїхала машина із запітнілим вікном - там сиділи двоє схвильованих, але і задоволених дітей. Конкурс ім. Петра Яцика закічився - почалось чекання на результати.

Анастасія Садова

«Церква і життя»

[За дальшими інформаціями відвідайте сторінку конкурсу на мережі Facebook](http://www.facebook.com/pages/Jacyk-Ukrainian-Language-Competition-in-AU/101233886586279)
