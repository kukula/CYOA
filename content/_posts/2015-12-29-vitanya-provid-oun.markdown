---
author: stefanr
date: 2015-12-29 11:20:01+00:00
draft: false
title: Різдвяне привітання проводу ОУН(б)
type: post
url: /culture/vitanya-provid-oun/
categories:
- Culture
- Media Releases
- Religion
---

![OUN_Christmas](http://www.ozeukes.com/wp-content/uploads/2015/12/OUN_Christmas.png)


**Вельмишановні Друзі!**

Ось знову завітав до нас із небесних висот невмирущий дух Різдва Ісуса Христа, свято кожної християнської душі. Це свято, як і наступний Новий рік, несе кожному нові мрії і сподівання, нові життєві плани і побажання. Щоразу цей знаменний день втілення Спасителя світу символізує оживлення усього роду людського, повертає нас до євангельських заповідей, спонукає наші душі і тіла до терпимості, чистоти наших помислів  та любові до ближнього.

Різдвяна мить спонукає до вищих ідей, роздумів про добро і милосердя, проганяє морок гріховного зла.

У це світле свято бажаємо миру і спокою в кожному домі, добра, взаєморозуміння, достатку, любові, щастя, душевної рівноваги, успіхів у всіх починаннях, радості, міцного здоров'я та всіх благ! Нехай виправдовуються всі очікування і збуваються найзаповітніші мрії!

Ми, українці, маємо прекрасну традицію Різдвяних свят: виявляти нашу славу Богові у колядках, які несуть глибоку віру і радість Божих дітей. В одній із колядок співаємо в цей славний день: «Ісусе милий, ми не багаті, золота дарів не можем дати. Но дар цінніший несем від світу – це віра серця і любов щира».

Веселої вам колядки!

Нехай із Різдвом Христовим розквітне для вас кожен день, і нехай Віфлеємська зірка освітить вам шлях до благополуччя і процвітання.
Хай Різдво змінить ваші турботи на радість, а будні — на свято.

Хай по всій землі на вустах і в серці кожного лунають слова:

**Христос** **народився!                                          **** ****Славімо Його! **


**Провід ОУН (б)**





