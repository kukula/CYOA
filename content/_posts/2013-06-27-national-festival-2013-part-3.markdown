---
author: bazj
date: 2013-06-27 03:02:44+00:00
draft: false
title: ХІV ЗДВИГ УКРАЇНЦІВ В АВСТРАЛІЇ – Ч. 3
type: post
url: /culture/national-festival-2013-part-3/
categories:
- Community
- Culture
- National Events
---

**_МАРІЧКА ГАЛАБУРДА-ЧИГРИН_**


## ЗДВИГ СУОА СІДНЕЙ 7, 8, 9 червня 2013 - частина 3


**НЕДІЛЯ: 9.6.2013 **


### **СЛУЖБА БОЖА**




**Подяка за всі Богом надані нашому суспільтву ласки**


В українських **церквах УАПЦ і УГКЦ  в Сіднеї** та всіх містах Австралії, де проживає українське поселення відправлялися з ранку в  9 - годині урочисті Богослужби.

В Свято Покровській Церкві УАПЦ в Гомбуш Богослужбу відправляли о. архипресвітер **Володимир Люлька**, настоятель Свято-Афанасійської Парафії в Ґренвілі, о. митрофорний протоієрей **о. Єфстахій Дорош, **настоятель Свято-Преображенської Парафії в Блектавні, та протоієрей** Михайло Смолинець, настоятель Свято Покровської Парафії. **

Богослужбу та панахиду співав хор парафії під дириґентурою** Лариси Ковальчук.**

Підчас панахиди отці й вірні молилися за упокій душ, тих піонерів нашого громадсько-політичного життя, які стільки приклали труду і збудували нам церкви, народні доми.

В Церкві УГКЦеркви ім. св. Андрія в Лідкомбі відправлялася арихиєрейська Богослужба, яку очолив Преосвященний Владика Кир **Петро Стасюк**, співслужили **о. протопресвітер** **Симон Цькуй, о. Михайло Шиян й о. Ждан Коломиєць. **

Богослужбу співав хор парафії під дириґентурою** Василя Опришка.**

Релігійні пісні  співали підчас служби гості з України** "Гуцулочки К****a****рпат" - Олександра Качмар, Наталя Шотурма, Уляна Юркуц, Микола Гуменюк. **Делеґація з України на чолі з ґубернатором Прикарпаття **п. Михайлом Вишиванюком, Володимиром Федораком, Олесем Янчуком  **вдруге відвідали цю  церкву.


### **КОНЦЕРТ**


Коли ми ранком їхали поїздом до центру міста, в ньому знаходилося кілька десятків наших земляків. По вулицях, які ведуть до Ратуші (Town Hall) йшли діти, (з їх батьками) вдягненні в сорочках, на яких напис "Верховина" або  "Заграва" прямували до бічного входу...

А біля головного входу до залі, сформувався натовп. Багатьох знайомих, але між ними і незнайомі обличча.

Була я присутньою на репетиції кількох ансамблів** **перед концертом. В побічних кімнатах за сценою гомоніли наші артисти, між ними 5 -ти літні. Керівники танцювальних груп, оркестри, окремі співаки на сцені. **Марійка Шушняк, **яка відповідала за зміст ювілейного концерту також на сцені з танцюристами, подавала вказівки як далеко йти до краю сцени.

В годині 13.30 у пишній, просторій залі Сіднейської Ратуші відбувся величавий  концерт, в якому взяли участь понад 250 учасників (а може й більше) мистецькі одиниці, з різних міст Австралії, з Канади, з України.

[![Concert program small](http://www.ozeukes.com/wp-content/uploads/2013/06/Concert-program-small.jpg)
](http://www.ozeukes.com/wp-content/uploads/2013/06/Concert-program-small.jpg)При вході продавалися люксусові **пропам'ятні програми**, дуже естетично, прекрасно і по мистецьки оформленні, над  якими працювали **Юстин й Адріяни Сенько**.

Тексти в програмці в англійській й українській мовах. На першій сторінці вінок маків, волошок і ромашок, тризуб й зірки з австралійського прапора. Відтак Звернення Голови СУОА Стефана Романіва до учасників Здвигу.

Дальше привітальні листи до українців Австралії й учасників Ювілейного Здвигу Прем'єр Міністра Австралії пані **Джулії Ґіллард (****Julia**** ****Gillard**) і голови опозиції пана **Тоні Аббота (****Tony**** ****Abbott**). Листи прем'єра Новії Південної Валії пана **Беррі Офарел (****Barry**** ****O****'****Farell****)** i голови опозиції пана **Джона Робертсона (****John**** ****Robertson****).**

Відтак **моя** стаття про історію й здобутки суспільства в Австралії, короткі дані й поіменний список учасників  і що вони під час ювілейного концерту будуть виконувати (деяких ансамбів знимки), подяки, реклями зокрема спонзорів Здвигу і сторінки з відображенням соняшників, жита. Скільки там кропіткої праці вкладено. Програмок забракло.

**[![Concert Audience](http://www.ozeukes.com/wp-content/uploads/2013/06/Concert-Audience.jpg)
](http://www.ozeukes.com/wp-content/uploads/2013/06/Concert-Audience.jpg)Понад тисячу присутніх**, між ними  тимчасово виконуючий обов'язки амбасадора-посла України **Станіслав Сташевський, **консул **Олександер Фоменко** і ввесь **персонал посольства** України, яке має своє приміщення в Канберрі. Ґубернатор Прикарпаття пан Михайло Вишиванюк, Володимир Федорак з ОДА з Івано-Франківська. Були присутні 30 (трицять) урядовців, представиків різних народів, між ними **Пан Віктор Домінеллі,** який репрезентував Уряд Нової Південної Валі, (Тhe  Honourable **Victor**** ****Dominello** MP, NSW Minister for Citizenship and Communities and Minister for Aboriginal Affairs - representing the NSW Government,  **Сенатор Мат Тгістлевейт** (Senator the Honourable **Matt**** ****Thistlethwaite****,**** **Federal Parliamentary Secretary for Multicultural Affairs - representing the Federal Government). Список гостей подаємо окремо.

Був присутнім Преосвященний Владика **Кир Петро Стасюк,** преподобні сестри Василіянки, **мати Анісія, сестра Константина, сестра Йоанна, сестра Доротея та отці обох наших церков УГКЦ й УАПЦ.**

Ведучими концертової програми були **Галя Гузій (**англійською - вона відчитала список присутнів гостей та спонзорів Здвигу**) та Василь Сенько **(українською**). **

Під звуки козацького маршу в залю увійшли вдягнені у козацьких строях прапороносці**, Андрій Рибак** з австралійським прапором. **Юстин Семців** вніс український прапор.

Співачки **Тереса Гузій**, відспівала гімн Австралії, а **Лариса Ковальчук** гімн України.

Концерт відкрив голова СУОА **Стефан Романів,** вітаючи достойних австралійських гостей, політиків, всіх присутніх, гостей з Канади, України, наголосив на важливості проведення цього фестивального концерту в рамках відзначення 65–ти ліття поселення українців в Австралії в цій пишній залі, про що він і писав у свойому зверненні. Побажав глядачам приємного концерту.

Стефан Романів попросив до слова пана Домінеллі **Віктор Домінеллі, **який склав привітання від** Уряду Нової Південної Валії, **відтак привітання від** федерального уряду склав ****Сенатор Мат Тгістлевейт.** Вони у своїх виступах наводили кілька українських слів, навіть "Слава Україні!", що присутні одобрили оплесками.

Біля кожного гостя сидів  для товариства хтось з нашого суспільства, хто міг гостеві вияснювати про зміст пісень, танців, які виконувалися на сцені. ****

Стефан Романів попросив до слова пана** Майкел Евенс (****Michael**** ****Evans****) **з Австралійського Музею [![Concert - Pillow](http://www.ozeukes.com/wp-content/uploads/2013/06/Concert-Pillow.jpg)
](http://www.ozeukes.com/wp-content/uploads/2013/06/Concert-Pillow.jpg)Демократії, який знаходиться в будинку старого Парляменту в Канберрі. Він представив публіці вишиту подушку, яка належала Артурові Колвелу, він перший міністр Австралії з питань імміграції (1945–1949 рр.). Подушка була вишита і подарована членами української громади - новоприбулих іммігрантів і подарована Колвелові, коли він відвідав табір іммігрантів у Батгурсті в 1948 році. Дочка Колвела подарувала Музеєві Демократії цю подушку, яка була виставлена під час концерту 14-го Здвигу українців Австралії. Дякуємо Управі СУОА за таку приємну несподіванку!

Більше інформацій про музей й деталі подушки можна знайти на сайті

**[http://collection.moadoph.gov.au/objects/2010-0254/](http://collection.moadoph.gov.au/objects/2010-0254/)**

[![Concert Welcome](http://www.ozeukes.com/wp-content/uploads/2013/06/Concert-Welcome.jpg)
](http://www.ozeukes.com/wp-content/uploads/2013/06/Concert-Welcome.jpg)

Концерт розпочався танцем “Привіт” (хореографія Ярослава Сивака) у виконанні танцювального Ансамблю "**Заграва****"** осередку СУМ-у та "**Веселка**". Танцюристи, які символічно представляли чотири головні області, частини України, вітали присутніх хлібом і сіллю.

Відтак виступила бандуристка **Лариса Ковальчук** з складним творим Марка Кропивницького "Соловейко". Бездоганно виконала вона вокальну частину і супровід на бандурі.

Програма перепліталася танцями, піснями, виступами музик оркестри "ТУТ І ТАМ" з Канади і з Аделаїди.

[![Concert Choir](http://www.ozeukes.com/wp-content/uploads/2013/06/Concert-Choir.jpg)
](http://www.ozeukes.com/wp-content/uploads/2013/06/Concert-Choir.jpg)

Сіднейський Жіночий Ансамбль "**Суцвіття"** звучав могутніше від останнього їх виступу на святі в честь Тараса Шевченка  (10.3.2013) в Домі Молоді. Безсумніву це тому, що кілька тижнів перед Здвигом репетиції вела **Оксана Рогатин-Василик**, довголітня дириґентка ансамблю, яка на запрошення Ансамблю для участі в Здвизі приїхала з Торонта. Вона співала сольо в пісні "Україно" Тараса Петриненка. А жінки, включно з дириґенткою **Олею Якубовською** раділи, що Оксана приїхала до їх. Акомпанював співові жінок акордеоніст **Ігор Клайберт**.

[![Concert Bandurists](http://www.ozeukes.com/wp-content/uploads/2013/06/Concert-Bandurists.jpg)
](http://www.ozeukes.com/wp-content/uploads/2013/06/Concert-Bandurists.jpg)І ще згадуємо виступи співачок **Наталки Рибак** і бандурусток **Наїни Нагацької-Маркс та Софії Кульчицької.** Ях завжди радо бачимо їх на сцені.

**Вас, цікавить, - а як танцюристи?**  В концерті виступали дуже багато дітей з Сіднею й Мельбурну. Це було чудесно! Від тих найменших дівчаток й хлопчиків і дещо старших, які ніженьками тупцювали, то в ліво, то в право. В програмі їх називали танцюристи "початківці", "середня група". Я певна, що оті малі дівчатка й хлопці й дещо старші, що танцювали на все життя запам’ятають, що вони брали участь  в успішному відзначені 65 – ти ліття поселення в Австралії своїх дідів і бабусь! Та ще в такій престижній, чудесній залі Сіднейської Ратуші. А це неаби яка подія! Дуже гарне вражіння на присутніх залишили молоді танцюристи.

[![Concert Dancers 2](http://www.ozeukes.com/wp-content/uploads/2013/06/Concert-Dancers-2.jpg)
](http://www.ozeukes.com/wp-content/uploads/2013/06/Concert-Dancers-2.jpg)

Без сумніву, що треба відмітити прекрасний виступ танцювального ансамблю** ****"****Розтяжка****"**** **з Західньої Австралії, з Перту. Зокрема наголошую на грацію й елеґантність рухів дівчат, бравурності хлопців, їх акробатичних кроків, зокрема в кінцевому "Гопаку" й їх дуже гарні, естетичні строї-костюми. Танцювальна група виступає часто в Західній Австралії на різних дійствах. Тепер розумію чому. Група працює під керівництвом**  Меліси Кавлей  (**Melissa Cawley) та **Марка Петровського** (Mark Petrowsky).[![Concert Rukopash](http://www.ozeukes.com/wp-content/uploads/2013/06/Concert-Rukopash.jpg)
](http://www.ozeukes.com/wp-content/uploads/2013/06/Concert-Rukopash.jpg) ****

Виступив Ансамбль **"Рукопаш - Гопак"** з Джілонґу. Їх  акробатичний виступ, приголомшував. Яка відвага в хлопців в дивовижних рухах. Більшість сіднейської публіки їх вперше бачила. Дуже подобався виступ, зокрема битва шаблями.

**Музичний Ансамбль ****Yellow**** ****Blue**** ****Bus**** **з Аделаїди, який поєднує у виконанні музичних, інструментальних творів звук бандур з австралійським діджіріду, з різними ударними інструментами, - це було для багатьох щось нове, цікаве й присутнім цей амсамбль дуже подобався!

[![Concert Band](http://www.ozeukes.com/wp-content/uploads/2013/06/Concert-Band.jpg)
](http://www.ozeukes.com/wp-content/uploads/2013/06/Concert-Band.jpg)

Дуже позитивним була участь в концерті **ансамблю Української Громади Квінсленду.** Цікавою була їх комбінація: в"язанка 17- ти пісень (по кілька речень з пісні), які  співала Людмила Келловай, (українка родом з Кубані) у супроводі кількох музиків і виступ двох пар танцюристів.

Вперше  мені та здається багатьом присутнім, довелося почути ансамбль** "Родина" **з Джілонґу. Всі члени ансамблю з бувшої Юґославії. Мені їх виступ нагадав побут в селищі Руський Керестур, де проходили фестивалі української громади. А зокрема виконання деяких спеціфічно притаманних вокальних звуків, які в Балканських країнах  виконувалися.

**Ансамбль духовної музики Сіднейської парафії св. Андрія під дириґентурою Василя Опришка **виконав щедрівку Миколи Леонтовича "Щедрик" і складний твір "Дримба" Володимира Зубицького. Бездоганно справилися співаки з своїм дириґентом.

Тріо "Гуцулочки Карпат" **Олександра Качмар, Наталя Шотурма, Уляна Юркуц, співак, акордеоніст Микола Гуменюк з України виступили двічі. **Поява гостей з України на сцені надала особливо настрою, зокрема українцям, вихідцям з Івано-Франківщини, нас тут не багато, а все ж...

Піснею "Добрий день, моя родино", співачки відразу підкорили собі публіку. Пишні гуцульські строї (стелізовані), білі сукні й великі ґердани доповнювали гармонійне, ніжне виконання пісень. Біля нас хтось cказав:..."ангельські голоси".

А пісня** "Поверни мене батьку на Україну" **у виконанні** Миколи Гуменюка, **в багатьох викликало сльози зворушення на очах. (Коби то повернутися!!!) Виступали вони у обох частинах програми.

Це було прекрасним завершенням виступу наших гостей з Івано- Франківська. Їм вручено тарілку роботи Ірени Мадей, яку в неї купив Організаційний Комітет.

І ще згадую прекрасний виступ співачок** Марти Менцінської й Лариси Ковальчук, які співали в дуеті "Су ле дом ейпей (Квітковий дует**) з опери "Лакмей" композитора Делібе. Це популярний дует, але складний. І заспівали вони завжди популярну пісню "Місяць на небі". Дівчата вив'язалися знаменито.

Вибір мистецькими керівниками всіх ансамблів танців і пісень був зовсім на місці, в характері до Ювілейного свята.

Майже трьох годинний концерт проходив плинно, як стрілки на годиннику. Зробив концерт враження на присутніх. Найкращий доказ цього це дуже голосні й довготривалі оплески публіки.

І на закінчення концерту, голова СУОА Степан Романів висловив свою радість з приводу побаченого на сцені. Подякував Дарці Сенько й всім хто був в організаційному Комітеті й прислужився до успішного проведення Здвигу. Керівникові і постановникові програми концерту **Марійці Шушняк - Федоров** вручений велику китицю пахучих квітів.

Висловив голова побажання ще більшої і тісної співпраці, зокрема Управі Об'єднання Українських Громад Нової Південної Валії.

І запросив на прощальну зустріч до Дому Молоді, де підчас прощальної вечірки заявив:  ...-“ фестиваль доказав, що наша спільнота росте, що ми не тратимо на опорі громади – молодих людей й дітей. Ми сильні!”

[![Concert Dancers 1](http://www.ozeukes.com/wp-content/uploads/2013/06/Concert-Dancers-1.jpg)
](http://www.ozeukes.com/wp-content/uploads/2013/06/Concert-Dancers-1.jpg)

В концерті взяло участь 5  **танцювальних ансамблів "Веселка" (**керівник** Ярослав Сивак) і "Заграва"** керівник-хореограф **Марійка Шушняк **(Сідней), "**Верховина" - керівник Меланія Моравська-Дехніч ** (Мельбурн), **"Розтяжка" (Перт)  під керівництвом  Меліси Кавлей  (**Melissa Cawley) та **Марка Петровського** (Mark Petrowsky), - ** і танцюристи з Брізбену Гайді Армстронґ, Адріана й Александер Жуківські, Олег Зокі. **

**Співочі ансамблі****: **Жіночий Ансамбль "**Суцвіття" (**Сідней**) під проводом Оксани Рогатин-Василик, **Ансамбль "**Родина**" з Джілонґу під проводом **Мирослава Гранолича**, - Ансамбль духовної музики Сіднейської Парафії УГКЦ, дириґент **Василь Опришко**, ансамбль **Української Громади Квінсленду.**

**Співаки, солістки**: бандуристка **Лариса Ковальчук**, **Наталка Рибак,**  **Марта Менцінська**, бандуристки** Софія Кульчицька і  Наїна Нагацька - Маркс (Сідней**)**, Людмила Келовей  (Брізбен), - "Гуцулочки К****a****рпат" - Олександра Качмар, Наталя Шотурма, Уляна Юркуц, співак Микола Гуменюк з України, - Клариса Клопущак з Саскатину, Канада.**

**Музики:**** **піяністка** Оксана Менцінська-Мельниченко з Мельбурну, **інструменталісти** Томас Мілєнович, Ярослав Вацлавий, Стефан Хомин з Брізбену, - Ігор Кушнір, Дам'ян Чумак, Михайло Гадай, Тоні Гол, Джеймс Свіні, Манді і Петро Теленко з Аделаїди. - Маркіян Клопущак, Іван Дикинсон, Стефан Кодак, Матей Груза з Саскатуну, Канада.  **


### **КОНКУРС КОРОТКОМЕТРАЖНИХ ФІЛЬМІВ**


[![Film Contest 1](http://www.ozeukes.com/wp-content/uploads/2013/06/Film-Contest-1.jpg)
](http://www.ozeukes.com/wp-content/uploads/2013/06/Film-Contest-1.jpg)У проголошеному Управою СУОА Конкурсі короткометражних фільмів Молоді 2013, на тему  **«Я українець/українка»**,  взяло участь кілька дітей з Мельбурну, Сіднею, Перту.

Було висловлено бажання журі, щоби молодь проявила, висловлювала особисті думки про свою приналежність до українства та створила короткий фільм, який відзеркалює як вона себе бачить в українському оточенні, що означає бути українцем/ українкою.

Членами журі були **Галя Костюк**, художниця, викладач мистецьтва, **Орися Стефин**, заступниця голови СУОА та голова Шкільної Ради Австралії, **Марко Горпинич**, директор студії продукцій фільмів.

В п'ятницю 7.6.2013 підчас відкриття Здвигу було  висвітлено 8 (вісім) коротких фільмів.

В неділю 9.6. підчас концерту **Галя Костюк** виголосила вислід конкурсу. Оскільки кількох переможців були присутніми в залі, їх запрошено вийти на сцену і була їм вручена пропам'ятна грамота і грошеві нагороди.

[![Film Contest 2](http://www.ozeukes.com/wp-content/uploads/2013/06/Film-Contest-2.jpg)
](http://www.ozeukes.com/wp-content/uploads/2013/06/Film-Contest-2.jpg)

Вислід такий:

**Перша категорія - вік 9 - 13 років**



	  * Перша нагорода 150 $ призначена** Любомирові-Кемп-Микита **з Мельбурну
	  * Друга Нагорода 100 $ призначена** Дарії Ніал **з Мельбурну

Участь в конкурсі також брали**: Петро Вітик **з Перту,** Ольга Суходоляк, Іринка Лобода, Софія Пошивайло-Товлер з Мельбурну, **кожен з них отримав воучер купон 20$ іTones.

**Категорія "групи". Було два зголошення.**



	  * Першу нагороду 300 долярів поділили: **-   $150** отримав  **Антон Федоров та 150 $ Максим ****O****’****Keefe** з Сіднею.
	  * Нагороду в розмірі 150$  призначено Старшому Юнацтву Осередку **CYM-у Сіднею**, **Андрій Матіюк, Олекса Матіюк, Соломія Матіюк, Браянна Берегова, Маркіян Стефанишин, Данило Кучерук.**

Треба привітати учасників конкурсу з їх працею. Деякі фільми були доволі ориґінальними, хтось вияснював свою приналежність до українства англійською мовою, дехто українською.  Може в майбутньому хтось з їх буде кінережисером або взагалі зацікавиться кінематографом.

Отакий був трьох денний Здвиг Українців Австралії. Програма була насичена, але дуже цікава.

Здвиг відбувся під Патронатом Союзу Українських Організацій Австралії і переведений Об'єднанням Українських Громад (ОУГ). Шість членів Управу були в організаційному комітетові, й я, як офіційний журналіст, сьома від Контрольної Комісії ОУГ.

Ще буде одна стаття пов'язана з організуванням Здвигу під заголовком "За колісами організування  Здвигу".

**МАРІЧКА ГАЛАБУРДА - ЧИГРИН**

[![Concert VIPs](http://www.ozeukes.com/wp-content/uploads/2013/06/Concert-VIPs.jpg)
](http://www.ozeukes.com/wp-content/uploads/2013/06/Concert-VIPs.jpg)


### **Список присутніх в Сіднейській Ратуші гостей ( в англійській мові):**





	  * Honourable Victor Dominello MP, NSW Minister for Citizenship and Communities and Minister for Aboriginal Affairs  - representing the NSW Government
	  * Senator the Honourable Matt Thistlethwaite, Federal Parliamentary Secretary for Multicultural Affairs - representing the Federal Government
	  * Honourable Philip Ruddock MP, Federal Member for Berowra - representing the Federal Opposition
	  * Guy Zangari MP, NSW Shadow Minister for Communities and Citizenship - representing the NSW Opposition
	  * Marie Ficarra MLC, NSW Parliamentary Secretary to the Premier
	  * David Clarke MLC, NSW Parliamentary Secretary for Justice
	  * Laurie Ferguson MP, Federal Member for Werriwa
	  * Craig Kelly MP, Federal Member for Hughes
	  * Charles Casuscelli  MP,   State Member for Strathfield
	  * Mark Coure MP,   State Member for Oatley
	  * Reverend Fred Nile MLC, Member of the NSW Legislative Council
	  * Councillor Ned Attie,   Mayor, Auburn Council
	  * Councillor Ross Grove, Mayor, Holroyd Council
	  * Stepan Kerkysharian OAM, Chairman, Community Relations Commission
	  * Rabbi Zalman Kastel, Founder, Together for Humanity Foundation
	  * Ahmet  Keskin, Executive Director, Affinity Inter-cultural Foundation
	  * Emmanuel Valageorgiou, Ethnic Communities Council of NSW
	  * Tom Beram, Croatian Inter-committee Council of NSW
	  * Kestutis Protas, Australian Lithuanian Community of Sydney
	  * Amarinder  Bajwa, United Indian Associations
	  * Hon. John “Johnno” Johnson, former President of the NSW Legislative Council
	  * Michael Evans,  Museum of Australian Democracy
	  * His Grace Bishop Peter Stasiuk Ukrainian Catholic Eparchy of Australia, New Zealand & Oceania
	  * Charge d’Affaires of Ukraine to Australia Stanislav Stashevskyi  and Ukrainian Embassy Staff
	  * All Ukrainian priests and nuns
	  * Stefan Romaniw OAM Chairman of the Australian Federation of Ukrainian Organisations in Australia and Mrs Romaniw
	  * Peter Duma President Ukrainian Youth Association World Executive
	  * Peter Lutak President Ukrainian Council of NSW
	  * All Heads of  Ukrainian National  &  State Organisations

**Фотоальбоми**:

**Album 12 – Concert – ****Концерт****
[CYOA ZDVYH CONCERT TOWN HALL SYDNEY album 12](https://picasaweb.google.com/lh/sredir?uname=103027822885947798979&target=ALBUM&id=5893057988037223281&authkey=Gv1sRgCJvHoarzzISIOQ&feat=email)
**[Play slideshow](https://picasaweb.google.com/lh/sredir?uname=103027822885947798979&target=ALBUM&id=5893057988037223281&authkey=Gv1sRgCJvHoarzzISIOQ&feat=email&mode=SLIDESHOW)



**Album 13 – Short Film Competition “I am Ukrainian” - ****Конкурс короткометражних фільмів Молоді «Я українець/українка»**

**[CYOA ZDVYCH films "Jia ukrainka/ukrainets" - album 13](https://picasaweb.google.com/lh/sredir?uname=103027822885947798979&target=ALBUM&id=5893289631497087297&authkey=Gv1sRgCOjFvKiF-_GoIQ&feat=email)
**[Play slideshow](https://picasaweb.google.com/lh/sredir?uname=103027822885947798979&target=ALBUM&id=5893289631497087297&authkey=Gv1sRgCOjFvKiF-_GoIQ&feat=email&mode=SLIDESHOW)



**Знимки Петра і Стефана Грещука ****
**[http://zdvyh2013.shutterfly.com/pictures/62?eid=112](http://zdvyh2013.shutterfly.com/pictures/62?eid=112)



**Знимки Соні і Тараса Моравських
[http://www.flickr.com/photos/moravski/sets/72157634053852860/](http://www.flickr.com/photos/moravski/sets/72157634053852860/)?**
