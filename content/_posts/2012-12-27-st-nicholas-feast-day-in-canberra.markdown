---
author: bazj
date: 2012-12-27 04:51:13+00:00
draft: false
title: Празник в Свято Миколаївській Парафії УАПЦ в Канбері
type: post
url: /culture/st-nicholas-feast-day-in-canberra/
categories:
- Community
- Culture
- Religion
---

**_[![](http://www.ozeukes.com/wp-content/uploads/2012/12/canberra-1-thumb.jpg)
](http://www.ozeukes.com/wp-content/uploads/2012/12/canberra-1-thumb.jpg)МАРІЧКА ГАЛАБУРДА-ЧИГРИН_****__**


## **ПРАЗНИКИ, СВЯТА...**




### **ПРАЗНИК В СВЯТО МИКОЛАЇВСЬКІЙ ПАРАФІЇ УАПЦ  в КАНБЕРІ**


Щорічне Храмове свято Св. Миколаївської Парафії УАПЦ в Канбері відбулося **в неділю 16.12.2012**. Мене запросили ще у липні, коли була перед поїздкою до Бельгії в Канбері,  приїхати на свято.

Святу Літургію відправляли п'ять ( 5 ) священиків: о. **Володимир Люлька** (Сідней-Ґренвіл) о. **Михайло Соломко** – настоятель парафії (Канберра), о. **Василь Касіян** (Джілонґ) – о.** Єфстахій Дорош **(Сідней-Блектав), о. **Михайло Смолинець** (Сідней-Гомбуш).

[![](http://www.ozeukes.com/wp-content/uploads/2012/12/canberra-sviaczenyky-2.jpg)
](http://www.ozeukes.com/wp-content/uploads/2012/12/canberra-sviaczenyky-2.jpg)[![](http://www.ozeukes.com/wp-content/uploads/2012/12/canberra-prysluznyky-v-tserkvi.jpg)
](http://www.ozeukes.com/wp-content/uploads/2012/12/canberra-prysluznyky-v-tserkvi.jpg)

Церква виповнилася вірними Канбери, Квінбієну, Сіднею. Співали разом з хором Роксолана Мішалов з Сіднею і Петро Лютак (Канберра). Вони своїми голосами прекрасно доповнили голоси канберських хористів.

Прийшов на празник о. **Андрій Микитюк** -  парох св. Володимирської Парафії УГКатолицької Церкви з пані їмость **Оленкою** і синочком. Були присутніми і пані матки **Олександра Люлька, Галина Касіян та Надія Дорош.******

Прислужників було також п'ять. **Андрійко Лило, Юрасик Шеремета з Сіднею, брати  Матвій й Микола Соломко, Матвій Бондарук,  Кирил Левікс з Канбери, який був читцем кількох молитв. Рівно ж читала молитви Наталя Соломко. **

Проповідь на тему св. Миколая, його життя й дії, виголосив о. Ефстахій Дорош. Отець згадав, що  Миколай був священиком і все своє життя присвятив справам милосердя. Він лікував хворих, допомагав в’язням, опікувався сиротами. Ще за життя його називали батьком усіх бідних і беззахисних. За це Господь Бог прославив його даром творення чудес і дав силу робити ще більше добра. В народних легендах святий Миколай боронить людей від пожеж, повеней. Захищає тих, хто перебуває у мореплавстві.

Служба Божа  й Молебень до св. Миколая були насправді Божественними.

Отець Михайло Соломко, як господар Храму й Свята, привітав духовенство й  присутніх  і запросив всіх на святочний обід.

[![](http://www.ozeukes.com/wp-content/uploads/2012/12/canberra-sviaczenyky.jpg)
](http://www.ozeukes.com/wp-content/uploads/2012/12/canberra-sviaczenyky.jpg)

Гості засіли за столи у вщерть заповненій, дуже гарно прибраній зимовими мотивами, білими і темно синіми стрічками й такими світлами - залі. Бракувало столів, треба було їх доставляти. Приїхав автобус парафіян св. Преображенської парафії з Блектавну (Сідней) та ще сіднейці кількома автами, між ними голова Парафіяльної Ради св. Покровської Парафії Володимир Войтович. Були присутніми і кілька парафіян УГКЦ Канбери і Квінбієну.

Пані Матушка Катерина Соломко та Парафіяльна Рада  подали  пречудесний, дуже багатий буфет  на  різні страви, зокрема рибових,  з десятками різних салат й печевом.

Святом керував голова парафіяльної Ради др. **Олег Лукомський**.

По традиції після обіду промовляли і вітали з Празником канберських парафіян побратимів, всі згадані [![](http://www.ozeukes.com/wp-content/uploads/2012/12/canberra-natalka-solomko-czytajie-pryvit-z-kanady2.jpg)
](http://www.ozeukes.com/wp-content/uploads/2012/12/canberra-natalka-solomko-czytajie-pryvit-z-kanady2.jpg)священики, Діючий Посол України в Австралії п. **Станіслав Сташевський,** пі матушка **Галина Касіян**,  о. Володимир Люлька прочитав привіт від голови Консисторії о. **Миколи Сердюка **(Брізбен), голова Крайової Управи Союзу Українок,  капітан **Андрій Безкорований**, голова Парафіяльної Ради Блектавнської Парафії. **др. Соня Мицак** від Української Центральної школи ім.кн. Ольги Сіднею, **Андрій Білинський**, голова Громади Сіднею, п. **В'ячеслав Спесивий**, голова Громади Квінбієн й Пласту, **Петро Лютак** Голова Управи Обєднання Українських Громад Нової Південної Валії. Пані **Клава Житко** з Блектавну прочитала два вірші на тему св. Миколая і Різдва. **Манолій Бурик** виголосив власний, жартівливий вірш про прихід св. Миколая і Різдв'яний період.

о. Михайло сказав, що в Церкві молилися до св. Миколая, якого в Україні і в українській діяспорі особливо  любили діти. В ніч на 19 грудня добрий дідусь Миколай розносив подарунки слухняним дітям. Цієї ночі всі повинні бути щасливими! І ті, що роблять подарунки, і ті, кому їх дарують. Бо найбільше щастя в житті – це робити  людям добро. Отець повідомив, що зараз сподіваємося дорогого гостя.

[![](http://www.ozeukes.com/wp-content/uploads/2012/12/canberra-solomko-mykolai.jpg)
](http://www.ozeukes.com/wp-content/uploads/2012/12/canberra-solomko-mykolai.jpg)І дійсно на залю увійшов св. Миколай, з мішками подарунків. О, був це дуже жартівливий Миколай, який їхав з далекої дороги (у Сіднеї в УГКЦеркві в парафії св. Андрія в цей день також відбувався празник) у своїй грубій "Золотій Книзі" мав записки про нас всіх, зокрема тих, кому він віз подарунки. І влучно кожному нагaдав "чи був чемний, чи багато писав, чи слухав, що каже президент України Янукович, чи в Громаді спавувався з обов'язками. ітп". А подарунків було ой, багато, багато і отцям і їх дружинам, і дітям, і прислужникам підчас Богослужби, і хористам, і старим і старшим присутнім. І мене не обминули - як казав отець "нашого кореспондента". Було весело, всi раділи від появи такого Миколая (Петро Лютак).

[![](http://www.ozeukes.com/wp-content/uploads/2012/12/canberra-Mykolai-pi-jimost-Olenka-Mykytiuk.jpg)
](http://www.ozeukes.com/wp-content/uploads/2012/12/canberra-Mykolai-pi-jimost-Olenka-Mykytiuk.jpg)

Отець Михайло подякував всім, хто спричинився до успішного парафіяльного свята. І на прощання заграв на акордеоні і нас  кількох співали на церковному подвір'ї, під липою народні пісні. Шкода, що не співали у залі з  всіма присутніми!

Ми ще поїхали до Парку Cockington Green Gardens ( Kokyngton Grin Gardens), де пишаються мініятюрні, відомі в світі будови. Україну там представляє мініятюра св. Андріївського Собору.  Про парк і встановлення там Собору старанням Української Громади Канбери писалося на сторінках наших газет багато.

[![](http://www.ozeukes.com/wp-content/uploads/2012/12/canberra-park-sv.-andrij-miniatura.jpg)
](http://www.ozeukes.com/wp-content/uploads/2012/12/canberra-park-sv.-andrij-miniatura.jpg)

Проходячись парком, який нам дуже подобався, а потім проїхавшись туристичним поїздом по парку, ми (о. Михайло Смолинець, Роксолана Мішалов, пі Клава, Андрійко й Юрасик) згадували відбутий Празник і раділи тим, що  він був соборним, бо взяли в ньому участь православні й католики. І це в Австралії не вперше. Так повинно бути, бо ми належемо до одного суспільства.

Нас запрошували приїхати на другий рік на празник. А сонце вже почало ховатися за обрій, коли ми приїхали до Сіднею з дуже гарними вражіннями від пережитого і побаченого.








