---
author: bazj
date: 2011-03-22 08:55:43+00:00
draft: false
title: Свято Шевченка у Мельборні
type: post
url: /events/shevchenko-2011-melbourne/
categories:
- Events
- Victoria
---

[![](http://www.ozeukes.com/wp-content/uploads/2011/03/DSCN2971-thumb.jpg)
](http://www.ozeukes.com/wp-content/uploads/2011/03/DSCN2971-thumb.jpg)


 **Свято Шевченка у Мельборні.**




**  _Ірина Андреєва_**


 

В історії українськогo  народу є дати особливої важності – 9 березня 1814 –го та 10 березня 1861–го  років, згідно яких  ми відзначаємо роковини Тараса Григоровича Шевченка.

Цього року урочисте пошанування Т.Шевченка припало зі 150 – річчям його  смерті  та перепоховання. 

Українська Громада Вікторії  відзначила Свято Шевченка  в неділю, 20 березня,  у  залі Українського  Народного Дому  в Ессендоні. 

Свято розпочалося покладенням квітів до символічної могили Великого Пророка Уктаїни учнями української Братської школи ім.А.Шептицького та вступним словом   культ.освітнього  референта УГВ Стефана Романіва.

Святковий концерт розпочався славнозвісним  “Заповітом”  Т.Шевченка у  виконанні  капели ”Черемош” осередку СУМ. У їхньому виконанні звучали також пісні  на слова поета  “Дніпро реве”, “Світе тихий”  та “Реве  та стогне Дніпр широкий”. Щирими оплесками вітали присутні заповненої залі виконавців, мистецького керівника  та дириґента - заслуженого діяча України Володимира Головка, концертмейстра Христину Головко та солістку Галю Костюк. 

Доповідь “Шевченкова слава” виголосив проф.Марко Павлишин, пригадавши

“...початки того своєрідного, але історично необхідного процесу, яким Шевченко став для своїх нашадків тим, ким  він є: центральним символом колективної  національної  уяви  українців”.  Розповів про смерть поета 10 березня  1861 року, його похорон і перше поховання в Санкт Петербурзі,  урочисте перевезення його труни в Україну та остаточне поховання в Каневі.   

Концерт  продовжила  малеча танц.ансамблю ”Верховина” СУМ, виконавши “Козачок”.  Керівником  цього великого колективу  є хореограф, заслужений діяч України Меланія Моравська Дехніч.

Від  Мистецького Об’єднання Вікторії у концерті  брали участь 

 Стефанія Ковалик  – виконала сольоспів  під супровід гітари  пісні “Нащо мені чорні брови “ та “ Така її доля “ та Федір Габелко  деклямував уривок з твору Т.Шевченка “ Учітеся брати мої...“.

Учениця української  школи ім.Л.Українки в Нобл Парку  Анастасія Радієвська деклямувала   уривок ** **“Іван Підкова”.

Стефанія Кіндрат  деклямувала  уривок з  вірша  “Наш Шевченко дорогий”,  автором  якого є вона сама і,  ніби , провела присутніх у залі крізь  усі   роки нелегкого життя  Тараса .

У виконанні  співочого гуртка “Родина”,  керівник Мирослав Ґраноліч, звучала пісня  “Калина”, муз. і сл. М.Гаговіча. А хор “Говерла”,  дириґент Роланд Кормодій, виконав пісню “Ой три шляхи”  на слова Шевченка  під   акомпанемент на акордеоні  Мирона  Гусяка.  Всіх  виконавців гучними оплесками вітали слухачі у залі.

Традиційною точкою свята було нагородження студентів факультету україністики університету ім.Монаша, яку  виголосив проф.М.Павлишин.

Пропам’ятну нагороду ім.Степана Солдата отримала Ольга Балтікаліс.

Наталка Кострабі та Стефанія Проців Хараламбоус  отримали  пропам’ятну нагороду ім.Василя та Стефанії Фокшанів.** **

Радо вітали у залі чоловічий  камерний хор “Соколи”,  дириґента хору – заслуженого працівника  культури  України Ніну Пономаренко та  концертмейстра Оксану Менцінську Мельниченко. Адже “Соколи “  вже  досить давно виступали на нашій сцені.  

У їхньому звучали пісні  “На високій дуже кручі”, “На козацькій дорозі”. 

Гучними  довготривалими оплесками вітали солістку хору  Надійку Левкут  у виконанні  пісні  “Це тільки мрія” і навіть викликали на  біс.

Заключним акордом свята було виконання  могутнього” Реве та стогне...”  хором  “Соколи”  та присутніми  у  залі.  Здавалося, що далеко від рідної землі ми разом с Тарасом почули   ревіння Дніпра, гомін вітру та запах степу...

Програму концерту доповнювали висвітлення на великому екрані  ілюстрації згідно теми пісні та деклямації, що професійно підготував член Управи  УГВ Василь Яроцький.  

Закінчили святкову програму Національним Гимном України, але свято на тому не закінчилося.  Присутніх  чекала приємна несподіванка. Голова СУОА С.Романів повідомив, що  маємо у залі ювіляра і привітав  з 90 – літтям пана Андрія Глуханича, що було несподіванкою не тільки для пана Андрія, але й для його родини.  Довголітнього  члена української спільноти та невтомного трудівника Української Громади Вікторії вітали М.Моравський – голова Управи  УГВ  та І.Андреєва,  член Управи, що дружніми оплесками підтримали присутні. Всі бажали ювілярові  гарного настрою, невичерпної енергії, міцного здоров’я  та заспівавши  Многая Літа ,  ізапросили загасити свічку  на свяково прикрашеному  торті.

Пан  А.Глуханич у свою чергу подякував за пам’ять  та  щирі  вітання і запросив всіх покуштувати ювілейного торта.

У залі ще довго панувала святкова атмосфера, народ не розходився, а це означає, що свято  вдалося.

Управа УГВ щиро дякує організаторам і учасникам святкового концерту та всім, хто прийшов вшанувати Великого пророка України Тараса Григоровича Шевченка:

Володимир Головко                                   дириґент і муз.кер.капели “Черемош“  

заслужений діяч мистецтв України          СУМ                                                           Христина   Головко                                   концертмейстер

Галя Костюк                                               солістка    

члени хору

 

Ніна Пономаренко                                      дириґент чол.камерн.хору ”Соколи”

засл.працівник культури України  

Оксана Менцинська Мельниченко            концертмейстер

Надійка Левкут                                             солістка 

члени хору

 

проф.Марко Павлишин                               доповідь

 

Меланія Моравська Дехніч                       мист.кер.танц.ансамблю “ Верховина“    

заслужений діяч мистецтв України          СУМ

танцюристи

 

 Стефанія Ковалик – сольоспів                   МОБ  УГВ

Федір Габелко – деклямація                       МОБ  УГВ  

 

декляматори:

Стефанія  Кіндрат

Анастасія  Радієвська

 

Мирослав Ґраноліч                                      кер.співочого гуртка “ Родина “                                 

члени співочого гуртка

 

Роланд  Кормодій                                        дириґент хору “ Говерла“

Мирон Гусяк                                                акордеоніст

члени  хору

 

 Василь Яроцький                                        світлини на екрані

 

Декорації:

Федір  Габелко                                           портрет Т.Г.Шевченка

Юрій  Федишин                                         символічна могила Т.Г.Шевченка



  21.03.2011                                                          Реф.преси  Ірина Андреєва

[![](http://www.ozeukes.com/wp-content/uploads/2011/03/DSCN2964.jpg)
](http://www.ozeukes.com/wp-content/uploads/2011/03/DSCN2964.jpg)[![](http://www.ozeukes.com/wp-content/uploads/2011/03/DSCN2980.jpg)
](http://www.ozeukes.com/wp-content/uploads/2011/03/DSCN2980.jpg)[![](http://www.ozeukes.com/wp-content/uploads/2011/03/DSCN2986.jpg)
](http://www.ozeukes.com/wp-content/uploads/2011/03/DSCN2986.jpg)[![](http://www.ozeukes.com/wp-content/uploads/2011/03/DSCN2987.jpg)
](http://www.ozeukes.com/wp-content/uploads/2011/03/DSCN2987.jpg)[![](http://www.ozeukes.com/wp-content/uploads/2011/03/DSCN2996.jpg)
](http://www.ozeukes.com/wp-content/uploads/2011/03/DSCN2996.jpg)[![](http://www.ozeukes.com/wp-content/uploads/2011/03/DSCN3019.jpg)
](http://www.ozeukes.com/wp-content/uploads/2011/03/DSCN3019.jpg)

                                                    
