---
author: bazj
date: 2014-03-05 01:39:48+00:00
draft: false
title: Світове відзначення 200-ліття з дня народження Тараса Шевченка
type: post
url: /events/international-events/world-celebration-of-taras-shevchenko-200-anniversary-of-birth/
categories:
- Community
- Culture
- International Events
- Media Releases
---

[![Small logo](http://www.ozeukes.com/wp-content/uploads/2014/03/Small-logo.jpg)
](http://www.ozeukes.com/wp-content/uploads/2014/03/Small-logo.jpg)Світова комісія з відзначення 200-ліття з дня народження Тараса Шевченка при Світовому Конґресі Українців (СКУ) закликає всю українську діаспору 9 березня 2014 р. гідно вшанувати Великого Шевченка та разом з цим схилити голови перед світлою пам’яттю полеглих Героїв Небесної сотні.

Подається повністю листа від СКУ в в цій справі, та в якому є параметри як висилати відеокліпи на 5 канал відносно вшанування 200-ліття з дня народження Т. Шевченка. 

[![UWC Letterhead](http://www.ozeukes.com/wp-content/uploads/2014/03/UWC-Letterhead.jpg)
](http://www.ozeukes.com/wp-content/uploads/2014/03/UWC-Letterhead.jpg)[![UWC Shevchenko Letterhead](http://www.ozeukes.com/wp-content/uploads/2014/03/UWC-Shevchenko-Letterhead.jpg)
](http://www.ozeukes.com/wp-content/uploads/2014/03/UWC-Shevchenko-Letterhead.jpg)


28 лютого 2014 р.





### **Заявімо про свою солідарність з народом України**
**під час відзначення 200-літнього ювілею Тараса Шевченка**
**9 березня 2014 р.**


9 березня 2014 р. вся  світова спільнота буде вшановувати 200-літній  ювілей великого сина українського народу та всесвітньовідомого українського поета, художника та політичного в’язня Тараса Шевченка.

Цей світлий день затьмарюють трагічні події, які забрали на Євромайданах України життя наших численних побратимів, котрі полягли за нашу спільну мету – бачити Україну справді вільною, незалежною, українською  та європейською державою.

У зв’язку з цим  Світова комісія з відзначення 200-ліття з дня народження Тараса Шевченка при Світовому Конґресі Українців (СКУ) закликає всю українську діаспору 9 березня 2014 р. гідно вшанувати Великого Шевченка та разом з цим схилити голови перед світлою пам’яттю полеглих Героїв Небесної сотні, цим самим заявивши про свою солідарність з народом України на його нелегкому шляху до кращого майбутнього. 

Закликаємо Вас 9 березня 2014 р. у всіх українських церквах та біля пам’ятників Тарасу Шевченку провести Молебні та завершити церемонію спільним виконанням _“Заповіту”._

За домовленістю з 5 каналом в Україні, буде йти пряма трансляція ювілейних  відзначень у діаспорі та вийде спеціальна передача під назвою _“Борітеся – поборете!”_, що співзвучна з нашим цьогорічним гаслом вшанування Тараса Шевченка. 

Просимо всі українські громади в світі заздалегідь подбати про підготовку відеосюжетів та коротких супровідних текстів, які треба буде після відзначень якнайшвидше надати 5 каналу, а також переслати до канцелярії СКУ для розміщення на веб-сайті в розділі _“Шевченко-200”_. 

 

**Висилаємо Вам інформацію щодо показу на 5 каналі вшанування Т. Шевченка в діаспорі. Прохання класти відеофайли сюди: ****[Ftp://194.242.116.46](ftp://194.242.116.46/)****   **

**login****: ****peregon****  ****pass****: 3454321 ****forder**** _/_****_peregon_****_/_******

**Формат відео: ****PAL****, 4:3, ****Mpeg****2**

**[ingest@5.ua](mailto:ingest@5.ua)******


