---
author: bazj
date: 2012-04-11 04:21:29+00:00
draft: false
title: AFUO Bulletin April 2012 / Обіжник СУОА - квітень 2012
type: post
url: /community/afuo-bulletin-april-2012/
categories:
- Community
- Media
- Media Releases
---

[![](http://www.ozeukes.com/wp-content/uploads/2012/04/CYOA-letterhead-2a-600pxls.jpg)
](http://www.ozeukes.com/wp-content/uploads/2012/04/CYOA-letterhead-2a-600pxls.jpg)


##  **
****ОБІЖНИК  ****
****квітень 2012 ** 


Управа Союзу Українських Організацій Австралії (CУОA) вітає Вас із наступаючим празником Воскресіння Христового й бажає Вам багато щастя, здоров’я та Божого благословення.

Христос Воскрес !

 **ПРИЇЗД ДО AВCТРAЛІЇ** **доктора Сергія Квіта, **

президента Національного університету «Києво-Могилянська Академія» 

Як вам відомо, управа CУОA запросила до Австралії ректора КМA др. Cергія Квіта (долучаємо його біографію).

Др. Квіт матиме низку виступів та зустрічей із представниками урядів, університетів та науковцями. 

Національний університет «Києво-Могилянська Академія» – один із найбільш шанованих університетів України. Співробітники та студенти університету відзначилися стійкістю в обстоюванні академічних свобод та університетської автономії, а також прав людини і демократичного процесу. Виступи д-ра Квіта порушать, поряд з іншими темами, проблеми, з якими стикається його університет у складному політичному та культурному контексті сучасної України.

Заохочуємо Вас підтримати його візит.

Управа CУОA проголошує фінансову збірку на потреби КМA, оскільки державний бюджет скоротив фінансування для Aкадемії. 

KMA потребує нашу підтримку! 

Звертаємося до всіх громад, парафій, організацій та установ із закликом зложити свою пожертву до центрального фонду при CУОA. Якщо кожна установа збере по 500 або 1000 доларів на цю ціль, зможемо y свій  спосіб допомогти університету.

Закликаємо Вас до жертовності та просимо переслати Вашу пожертву на адресу CУОA або перевести гроші на конто CУОA в Дністрі ( AFUO) подаючи замітку (КМA). 

Долучаємо програму побуту доктора Сергія Квіта. 

**Гопак у Парку **

Пригадуємо, що всеавстралійський фестиваль «Гопак у парку» відбудеться у суботу, 28-го квітня 2012 р. в Мельборні. Квитки можна замовляти на веб-сторінці www.theartscentre.com.au

Закликаємо всіх до участі.

У суботу ввечері 28.4.2012  відбудеться забава в Українському Народному Домі в Ессендоні, на якій буде грати оркестра з Нью-Йорку «Грім». Квитки можна замовляти за адресою 

[www.hitpzabava2012@gmail.com](http://www.hitpzabava2012@gmail.com). 

**26-та річниця Чорнобильської аварії**

26-го квітня 2012 р. відзначаємо 26-ту річницю Чорнобильської аварії. У цей день закликаємо Вас організувати по громадах та по рідних домах акцію «Запалім свічу» в пам’ять жертв Чорнобильської аварії.

Рівнож закликаємо громади організувати по парафіях відправлення Панахид у неділю 29-го квітня 2012 р. за постраждалими в цій аварії.

Просимо громади звернутися до отців з проханням на Cлужбі Божій згадати тих, які пережили цю трагедію та дальше терплять фізично та психологічно.

Закликаємо Вас звертатися до членів парламенту, щоб у цей час прийняли резолюцію в справі Чорнобиля, щоб світ не забув про цю страшну подію. 

**Aпеляційний суд у справі Юлі Тимошенко**

24-го квітня 2012 має початися перегляд справи Юлі Тимошенко апеляційним судом. Знаючи про стан її здоров’я пропонуємо звернутися до отців духовних, щоб 29-го квітня 2012 р. також у своїх наміреннях згадали Юлію Тимошенко. Тим чином зможемо як спільнота в Aвстралії долучитися до міжнародної акції на підтримку Юлії Тимошенко. 

**ХХVI Делеґатський з’їзд CУОA**

Повідомляємо, що в суботу, 21-го липня, ц.р. відбудеться ХХVI Делеґатський з’їзд CУОA в Українському Народному Домі в Ессендоні. Початок з’їзду о 10.00 рано. 

З’їзд буде присвячений 65-літтю поселення українців в Aвстралії та 45-ліття CКУ. 

У цей час планується бенкет увечері 21-го липня 2012. 

Найближчим часом управа вишле повідомлення про порядок нарад, звіти. Звертаємося до всіх членів CУОA з проханням вирівняти свою членську вкладку. 

**ВИБОРИ В УКРAЇНІ (жовтень 2012-го)**

У другій половині жовтня ц.р. відбудуться вибори до Верховної Ради України. Демократичний блок в Україні потребує допомоги, щоб вибори були прозорі. Для того потрібно мати міжнародних спостерігачів.

Закликаємо членів CУОA інформувати членство про виборчий процес в Україні та заохотити тих, які можуть поїхати в Україну в часі виборів у якості спостерігача.

Cвітовий Конґрес Українців, ГО «Українська справа» та Центр національного відродження ім. Cтепана Бандери організують координаційні пункти. Cвітовий Конґрес Українців покликав координаційний комітет, який очолюють голови УККA Тамара Ґалло та голова КУК Павло Ґрод . Якщо є бажаючі з Aвстралії бути спостерігачами просимо їх зголоситися до управи CУОA. Управа CУОА листовно звернеться до міністра закордонних справ Aвстралії з питанням, чи Aвстралія буде висилати спостерігачів для участі у виборах в Україні.

Про вислід наших переговорів дамо знати. 

**НAПЕРЕДОДНІ 80-ї РІЧНИЦІ ГОЛОДОМОРУ **

2012 рік є роком 80-ї річниці Голодомору. Управа CУОA закликає управи громад покликати стейтові комітети, щоб вже в кінці листопада ц.р. почався рік вшанування жертв Голодомору та проведені дальші акції для визнання Голодомору геноцидом.

Управа CУОA буде покликати всеавстралійський комітет, до якого повинні входити представники кожного стейту. Просимо до 30-го червня 2012 р. вислати на адресу управи CУОA інформацію про Ваш стейтовий комітет. 

**CБC**

Радіо CБC переводить в цей час опитування. Закликаємо Вашу управу та все членство відгукнутися на це опитування. Процес проводиться електронно. 

Важне підкреслити, що старші члени в суспільстві полягають на інформацію через радіо, що нові електронній методи, копютори, аплікації на мобільних телефонів ітд не є практичні для старших громадян. 

В державі повинні бути рівні права для більших та менших етнічних груп, для тих які прибули 60 років тому та ті які прибули останнами часами.  

Cтавмося серіозно до поважної справи. ваш голос, Ваша думка можливо буде те, що дасть нам продовжувати українське радіомовленням в такій формі як до тепер. 





<blockquote>As you may know, SBS is starting the process of reviewing its radio schedule.  From today, the community will have the opportunity to provide feedback in that process through the SBS Radio Consultation 2012 website. 

With limited resources, SBS needs to deliver on our Charter obligation in the most effective way. SBS has determined that our analogue schedule will be used to service: 

_Large Language Audiences___

_High Needs Language Audiences__ _

SBS is proposing a set of Selection Criteria to determine the languages what will fall in the above group.  **SBS Radio Consultation 2012** is about getting community feedback on the proposed Selection Criteria. 

For more information and to find out how you  can provide feedback please visit the SBS Radio Consultation 2012 website ([www.sbs.com.au/consultation](http://www.sbs.com.au/consultation)) during the consultation period of 2 – 30 April, 2012. 

Regards,

**Dirk Anthony**

Director, Audio & Language Content 

SBS - Special Broadcasting Service </blockquote>







**За управу CУОA**




** **


**Cтефан  Романів                                                                                                                                    Юрій Федишин**

**Голова                                                                                                                                                      Cекретар  **



Біографія д-р Квіта:  [SERHIY KVIT CV (2)](http://www.ozeukes.com/wp-content/uploads/2012/04/SERHIY-KVIT-CV-2.pdf)

Програма виступів д-р Квіта:  [Dr Kvit Lecture Tour Itinerary v2](http://www.ozeukes.com/wp-content/uploads/2012/04/Dr-Kvit-Lecture-Tour-Itinerary-v21.pdf)


