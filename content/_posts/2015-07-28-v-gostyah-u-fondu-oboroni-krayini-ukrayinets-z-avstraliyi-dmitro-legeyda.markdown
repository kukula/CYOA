---
author: cyoasu
date: 2015-07-28 12:20:34+00:00
draft: false
title: В гостях у «Фонду оборони країни» українець з Австралії Дмитро Легейда
type: post
url: /community/v-gostyah-u-fondu-oboroni-krayini-ukrayinets-z-avstraliyi-dmitro-legeyda/
categories:
- Community
- Current Affairs
---

У «Фонд оборони країни» завітав наш добрий товариш Дмитро Легейда з Австралії. Саме він минулого року організував збір коштів серед української громади Західної Австралії та її друзів з інших штатів та країн світу для закупки препарату Celox для українських бійців.

Про рік війни, сучасну обстановку на Сході нашої країни, плани «Фонду» та подальшу співпрацю з Дмитром говорили Павло Хазан – голова «Фонду» та Наталя Хазан – волонтер «Фонду». Дмитро був захоплений кількістю проектів, якими успішно займається «Фонд»: «Я вражений тим, що крім медичної допомоги, «Фонд оборони країни» успішно втілює у життя надзвичайно широкий діапазон проектів: це і встановлення найсучаснішого зв’язку безпосередньо в зоні АТО, і відео спостереження на стратегічних об’єктах, організація і розгортання координаційно-командних центрів, і створення зони відпочинку для військових, що їдуть через Дніпропетровськ, а також пропаганда «України в Україні» серед населення на підконтрольних Україні територіях в зоні АТО».

Від імені української громади Австралії, Дмитро презентував «Фонду» австралійський прапор, який згодом буде піднятий на значимій висоті в зоні бойових дій, де наші бійці вже здіймали прапори Сполучених Штатів, Канади, Ізраїлю та інших країн, що підтримують Україну.

[![](http://helpua.info/wp-content/uploads/2015/07/IMG_6046-e1437729208111.jpg)
](http://helpua.info/novini-2/novini-fondu/v-gostyah-u-fondu-oboroni-krayini-ukrayinets-z-avstraliyi-dmitro-legeyda/)

«Я щасливий, що доля зводить мене з багатьма чудовими людьми, і я впевнений, що потенціал українсько-австралійських відносин, на всіх рівнях, лише починає розкриватись»,- говорить Дмитро Легейда.

[![](http://helpua.info/wp-content/uploads/2015/07/IMG_6052-e1437729156872.jpg)
](http://helpua.info/novini-2/novini-fondu/v-gostyah-u-fondu-oboroni-krayini-ukrayinets-z-avstraliyi-dmitro-legeyda/)

[http://helpua.info/novini-2/novini-fondu/v-gostyah-u-fondu-oboroni-krayini-ukrayinets-z-avstraliyi-dmitro-legeyda/](http://helpua.info/novini-2/novini-fondu/v-gostyah-u-fondu-oboroni-krayini-ukrayinets-z-avstraliyi-dmitro-legeyda/)
