---
author: bazj
date: 2010-11-20 11:14:48+00:00
draft: false
title: Лист до Президента Януковича
type: post
url: /politics/%d0%9b%d0%b8%d1%81%d1%82-%d0%b4%d0%be-%d0%9f%d1%80%d0%b5%d0%b7%d0%b8%d0%b4%d0%b5%d0%bd%d1%82%d0%b0-%d0%af%d0%bd%d1%83%d0%ba%d0%be%d0%b2%d0%b8%d1%87%d0%b0/
categories:
- Current Affairs
- Media Releases
- Politics
- Religion
---

![](http://www.ozeukes.com/wp-content/uploads/2010/11/image0012-1024x195.png)



20-го листопада 2010

Президенту України
Віктору Федоровичу Януковичу
Київ, Україна

Пане Президенте!

Українська громадськість Австралії висловлює своє глибоке обурення з приводу демонтування пам’ятної дошки, встановленої на честь Патріарха УГКЦ Йосифа Cліпого у Харкові і закликає Вас негайно засудити цей вчинок та вимагати повернення дошки на своє місце.

Святійший Патріярх Йосиф у 1961 році потрапив на Слобожанщину мимоволі, коли його етапом переправляли з Галичини до мордовських таборів. На цьому довгому шляху його помістили до так званого «Тюремного замку» — пересильної в’язниці по вулиці Малиновського, 5, де він пробув кілька тижнів.

Цей непересічний факт, хоч і увійшов в історію міста, проте з відомих причин тривалий час замовчувався. У 2005 році, напередодні проведення у Харкові наради Cвітового Конгресу Українців з ініціативи патріотичних громадських організацій міста та української діаспори і був встановлений цей пам’ятний знак.
Якщо ж урахувати той факт, що ініціатором встановлення пам’ятного знака Йосипу Сліпому виступив також і Світовий Конгрес Українців, то наказ про її демонтаж навряд стане подією не лише місцевого значення.

Після встановлення дошки у 2005 році через якийсь час вона раптом була знята. Активісти встановили нову дошку, щоб зберегти пам’ять про видатного релігійного та національного діяча, спогади і свідчення якого не дають забути страждання народу в таборах, гори трупів та ріки крові тих, які обстоювали Божу правду у період московсько-комуністичної влади.

Пане Президенте!

Те, що сталося у Харкові – це ганьба не лише тим, які здійснили цей злочин високопосадовцям в державі, які ніяк не відреагували на ці брутальні дії. Ні Ви ні Голова CБУ не зайняли становище щоб повернути дошку.
Нема нічого гіршого, коли сама влада старається стерти пам’ять про тих, в тому числі й Патріярха Йосифа Cліпого, хто був готовий віддати все, щоб зберегти в народі любов до Бога та національну гідність.

Патріярх Йосиф страждав у концтаборах, терпів муки тортур і знущань, але вийшовши з тюрми почав відбудовувати УГКЦ, плекати своє стадо по цілому світу, в тому числі і в Aвстралії, яку він відвідував кілька разів.
Ця постать знана і шанована у цілому світі, і раптом українофоби в українській державі приймають злочинне рішення і демонтують меморіальну дошку!

Закликаємо Вас сказати своє слово в цій справі, засудити тих, хто здійснив цей злочин та вимагаємо негайно повернути дошку.
Cлово і діло за вами, пане Президенте!


За Управу CУОA


Cтефан Романів                                                                                                                                           Юрій Федишин
Голова                                                                                                                                                             Cекретар


3-11 Russell Street Essendon Victoria 3040 | PO Box 251 Essendon Victoria 3040 |
ABN 40 104 855 692
tel (03) 9375 1781 | fax (03) 9326 1065 | afuo@ozeukes.com | www.ozeukes.com
