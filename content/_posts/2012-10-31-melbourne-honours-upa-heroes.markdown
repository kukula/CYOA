---
author: bazj
date: 2012-10-31 00:24:48+00:00
draft: false
title: У Мельборні вшанували пам’ять героїв УПА
type: post
url: /culture/melbourne-honours-upa-heroes/
categories:
- Community
- Culture
---

### **[![](http://www.ozeukes.com/wp-content/uploads/2012/10/Posters.jpg)
](http://www.ozeukes.com/wp-content/uploads/2012/10/Posters.jpg)У Мельборні вшанували пам’ять героїв УПА**** **


В неділю 28 жовтня, в Українському Народному Домі в Ессендоні зібралася українська громадськість, щоб відзначити



	  * 70–ту річницю УПА,
	  * 71–шу річницю відновлення Української Держави Актом 30–го червня 1941 року та
	  * 100–ліття від дня народження Ярослава Стецька.

Свято розпочалося урочистим та емоційним вшануванням пам’яті борців за волю України – внесенням державних прапорів України та Австралії,  ОУН, Дивізійників, Українського Вільного Козацтва, СУМу та Пласту.

На великому екрані, в цей же час, висвітлювали відео–кліп “Герої України” та  “Поклін УПА”.

Продовжив урочистість хор “Черемош” СУМ, виконавши пісню “Зродились ми великої години”. Програма свята продовжувалася висвітленням “Воєнна Україна 1941 – 1945 рр”., уривків із документального фільму.

Голова Проводу ОУН (б) Стефан Романів, він же – голова СУОА та Генеральний Секретар СКУ – привітав присутніх, а зокрема о.З.Хоркавого, о.О.Кенеза, о.І.Пашулю, Сестер Василіянок – сестру Лукію та сестру Мокрину, членів УПА, представників українських організацій та установ.

С.Романів також передав святкове вітання від імені Михайла Зеленчука – Почесного Голови Братства ОУН–УПА і від Володимира Бордовича – виконуючого Голови Братства ОУН–УПА.

У своїй доповіді С.Романів подав стислу інформацію на підставі архівних документів про:

	  * початок німецько– радянської війни 22 червня 1941 р. та проголошення відновлення Української Держави на чолі з Ярославом Стецьком,
	  * про Українську Повстанську Армію, її місце і роль в українській історії.

Доповідь супроводжувалася слайдами.

Історія ОУН–УПА – це невід’ємна частина історії українського визвольного руху ХХ ст., наголосив С.Романів.

Революція 1917 – 1921 рр.стала основою наступних етапів:

	  * створення УВО – Української Військової організації,
	  * **с**творення ОУН в 1929 р. на чолі з Є.Коновальцем,
	  * проголошення Акту створення Української Держави і формування державного правління на чолі з Я.Стецьком,
	  * Створення зройних сил в умовах окупаційного рeжиму 1942 р. -  Української Повстанс**л**кої Армії.

Ціле покоління найкращих синів і дочок українського народу віддали своє життя в боротьбі за єдину мету – здобуття Української Самостійної Соборної Держави.

Друга Світова війна закінчилася в Європі в 1945 р., але визвольні змагання УПА в Україні тривали до середини 50–тих років.

Як подають історики, за даними НКВС УРСР, протягом 1944 – 1953 рр. репресіям піддано майже 500 000 осіб, з них – заарештовано 134 000, розстріляно 153 000, депортовано з України 203 000.

Ця цифра не включає жерт антинімецького протистояння.

Повстанцям не вдалося здобути Державу, але їх героїчний подвиг у боротьбі проти терору назавжди залишився в памяті українців. Він надихнув наступні покоління патріотичним духом і завзяттям для продовження боротьби за незалежність, сказав С.Романів...

Святкова атмосфера у залі супроводжувалася патріотичними українськими піснями, мелодіями, деклямаціями, виконавзями яких були:

	  * Дружинники СУМ,
	  * Сумівський рій “Ластівка”, виховник под.Наталка Попович
	  * Хор “Черемош’ СУМ   та
	  * Чол.хор  “Гомін” філії УГВ Нобл Парк  -



кер. та дириґе нт– заслужений діяч Мистецтв України В.Головко






	  * Ансамбль бандуристів ім. Л.Українки:



скрипка – Андрій Якубович, Марко Якубович,




віолончель – Стефан Якубович,




бандура – Ігор Якубович, Рената Якубович, Ліліяна Ґеорґю,




фортеп. супровід – Кристаль Ґао,




дириґент і муз.кер. Др.Ігор Якубович .






	  * Звучали пісні чол.хору громади Саншайн “Говерля”,



керівник Ролланд Кармоді, супровід на акордеоні – Мирон Гусяк.


Довготривалими оплесками присутні нагороджували поважного члена нашої спільноти пана Федіра Габелка, за деклямацію поеми “УПА”.

Прикрасили святкову програму танцюристи ансамблю “Верховина” СУМ, кер. та хореоґраф- Меланія Моравська Дехніч, заслужений діяч Мистецтв України.

Останнім акордом концерту була патріотична пісня ”За Україну” у виконанні зведеного чоловічого хору – “Гомін”, чол.складу хору “Черемош” та хору “Говерла”, під дириґентурою В.Головка.

Закінчили святкову програму молитвою усіх присутніх у залі, яку провели о.З.Хоркавий, о.О.Кенез, о.І.Пашуля.

А працювали, для успішного проведення свята, члени організаційного Комітету:

Голова -  Тарас Моравський, члени – Григорій Моравський, Василь Яроцький, Михайло Моравський, Марян Ткачук.

Режисер-постановник святкової програми – Тарас Моравський,

Світлини підготував Василь Яроцький, звукотехніка та світло – Стефан Опар і щира їм за це вдяка.

З цікавістю присутні оглядали виставку Центру Досліджень Визвольного Руху у Львові, створену на базі архівних документів ОУН, УПА, СБУ .

Пригощаючись  кавою та чаєм, присутні згадували минуле, адже  в залі були представники різних ґенерацій, а зокрема  і члени УПА.

Така доля України...

На її шляху були:



	  * жертовний героїчний чин в ім’я волі,
	  * помилки і невдачі,
	  * багаторічні паплюження і забуття історії...

Але були і перемоги!

Додам, що постановою Української Головної Визвольної Ради (УГВР)

від 30 травня 1947 р. день 14 жовтня проголошено Святом УПА, як світлий день українського вояцтва, як день народження героїчної Української Повстанськпї Армії.

Тож віддаймо героям нашу шану ми– українці діяспори, відгукнімося на їхнє ”Слава Україні” – “Героям Слава”.

_ **Ірена Андреєва**_

Фоторепортаж: [http://www.flickr.com/photos/moravski/sets/72157631870325000/](http://www.flickr.com/photos/moravski/sets/72157631870325000/)
