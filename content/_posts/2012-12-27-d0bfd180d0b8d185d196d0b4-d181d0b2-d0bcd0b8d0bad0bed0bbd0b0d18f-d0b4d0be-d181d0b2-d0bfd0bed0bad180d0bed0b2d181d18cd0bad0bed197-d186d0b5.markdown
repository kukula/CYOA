---
author: bazj
date: 2012-12-27 05:22:11+00:00
draft: false
title: Прихід Св. Миколая до Св. Покровської Церкви в Гомбуш
type: post
url: /culture/%d0%bf%d1%80%d0%b8%d1%85%d1%96%d0%b4-%d1%81%d0%b2-%d0%bc%d0%b8%d0%ba%d0%be%d0%bb%d0%b0%d1%8f-%d0%b4%d0%be-%d1%81%d0%b2-%d0%bf%d0%be%d0%ba%d1%80%d0%be%d0%b2%d1%81%d1%8c%d0%ba%d0%be%d1%97-%d1%86%d0%b5/
categories:
- Community
- Culture
- Religion
---

**_МAРІЧКA ГAЛAБУРДA–ЧИГРИН_**


**ПРИХІД СВ. МИКОЛАЯ до СВ. ПОКРОВСЬКОЇ ЦЕРКВИ в ГОМБУШ**


Cіднейська  св. Покровська  Парафія УAПЦ  вітала в  неділю 23.12.2012 року цікавого гостя - св. Миколая.

Приготовлявся дуже ретельно  до прийняття св. Миколая Парафіяльна Рада і зокрема Cестрицтво на чолі з пані Павлою Зелінською та Тамарою Базалицькою, оскільки це було перше таке свято для молодого настоятеля Парафії о. Михайла Cмолинця, який дуже старається притягнути, радше повернути молодих людей до Церкви.

Відправив Службу Божу о. Михайло англійською мовою - це практикується раз в місяць, підчас якої прислужували Юрасик Шеремета, Андрійко Лило і Симон Олексин, який і був читцем. Чудово співав хор під диригентурою Лaриси Ковальчук. Запросили всіх присутніх на перекуску до гарно святочно прибраної залі, де стояла ялинка, букети квітів, п'янкий запах яких нісся по залі, свічки,  на тему Різдва малюнки-триптих, іконки.

Володимир Войтович, голова Парафіяльної Ради привітав присутніх, зокрема дітей і підростків і ветеранів релігійно-громадського життя.  Не всі хто був у церкві прийшли до залі – шкода.

[![](http://www.ozeukes.com/wp-content/uploads/2012/12/mykolai-vitav-chlibom-i-silljiu-nastojiatelia.jpg)
](http://www.ozeukes.com/wp-content/uploads/2012/12/mykolai-vitav-chlibom-i-silljiu-nastojiatelia.jpg)[![](http://www.ozeukes.com/wp-content/uploads/2012/12/xlib-i-sil.jpg)
](http://www.ozeukes.com/wp-content/uploads/2012/12/xlib-i-sil.jpg)

Нетерпеливо діти очікували прихід св. Миколая, який вбраний був у чудових ризах, з гарно і цікаво вимальованими санчатами (на них з переду виднів тризуб) й багатьма подарунками, з двома своїми помічниками Андрійком і Юрасиком увійшли до залі.  Присутні співали пісню "Ой, хто, хто Миколая любить".

Прислужники зразу незнали, як допомогти  з роздачею подарунків Миколаєві, який приїхав, так ми [![](http://www.ozeukes.com/wp-content/uploads/2012/12/homebush-5.jpg)
](http://www.ozeukes.com/wp-content/uploads/2012/12/homebush-5.jpg)догадувалися аж з Греції, де велика українська діяспора,  - бо він пригравав ритм на трикутнику до мельодій щедрівки "Щедрик".

Хібом і сіллю на вишитому рушнику св. Миколай вітав настоятеля Парафії і всіх присутніх!

Після короткої привітальної промови в українській й англійській мовах, хвалу він віддав сестрицтву Парафії (він все знав про їх віддану працю!) св. Миколай роздавав подарунки перше дітям, тоді  букети квітів сестрицям, які багато працювали підчас року, дириґентові хору і подаруночки ** всім** присутнім. Я дістала аж два подарунки. Так, так і бельгійську шоколяду, найкращу у світі! Видно, що прислужник св. Миколая Андрійко не переказав йому, що хочу нове намисто. А я догадалася, що таке може бути, то сама ще до празника  собі купила намисто.

[![](http://www.ozeukes.com/wp-content/uploads/2012/12/DSCN16221.jpg)
](http://www.ozeukes.com/wp-content/uploads/2012/12/DSCN16221.jpg)

Жартували діти й кому було весело зустрітися і зробити знимку з гостем. Св. Миколай (Брет Коміно)   прощався з нами і поїхав у дальшу дорогу, бо казав, що ще всіх  в Сіднеї не відвідав.  [![](http://www.ozeukes.com/wp-content/uploads/2012/12/DSCN16133.jpg)
](http://www.ozeukes.com/wp-content/uploads/2012/12/DSCN16133.jpg)Подарували Миколаєві на дорогу пляшку вина, щоби загрівся в тих краях де мороз і сніг випав. Зокрема коли приїде в Україну ми просили його передати від нас привіт українським дітям, зокрема тим, хто у лікарнях.

Відбулося ще одне вдале свято у  Св. Покровській Парафії. Дaй Боже дочекатися в наступному році прихід св. Миколая із участю ще більшого числа дітей й громадян-парафіян молодшого покоління...

А ми обдаровані подарунками спішили до Народного Дому в Кабраматту, щоби там відбути Передріздв'яну зустріч і заколядувати!









[![](http://www.ozeukes.com/wp-content/uploads/2012/12/DSCN16151.jpg)
](http://www.ozeukes.com/wp-content/uploads/2012/12/DSCN16151.jpg)

**всі знимки тут**

[**https://picasaweb.google.com/103027822885947798979/MYKOLAJUHOMEBUSHTSERKVI#**](https://picasaweb.google.com/103027822885947798979/MYKOLAJUHOMEBUSHTSERKVI#)






