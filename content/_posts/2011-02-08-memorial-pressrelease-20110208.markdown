---
author: bazj
date: 2011-02-08 01:07:56+00:00
draft: false
title: ПРЕС-РЕЛІЗ товариства «Меморіал» ім. Василя Стуса
type: post
url: /current-affairs/media-releases/memorial-pressrelease-20110208/
categories:
- Media Releases
---

[](http://www.ozeukes.com/wp-content/uploads/2011/02/PSNV_VN1.jpg)[![](http://www.ozeukes.com/wp-content/uploads/2011/02/memorial.gif)
](http://www.ozeukes.com/wp-content/uploads/2011/02/memorial.gif)

**ПРЕС-РЕЛІЗ**

7 лютого 2011 р. у приміщенні Київської міської організації товариства «Меморіал» ім. Василя Стуса та Громадського інституту історичної пам‘яті відбулася презентація електронної версії музейної експозиції «Народна війна» - інтернет-сайту «Народна війна».

На презентації сайту були присутні автор музейної експозиції «Народна війна», голова КМО тов. «Меморіал» Роман Круцик, Президент України 2005-2010 років Віктор Ющенко, голова політради політичної партії «Наша Україна» Валентин Наливайченко, народні депутати України, науковці, громадські діячі, журналісти – представники 29 інформаційних агенцій України, телеканалів України, міжнародного телеканалу NTD, газет, журналів, а, також, представник посольства Німеччини в Україні.

 Автор музейної експозиції «Народна війна» Роман Круцик розповів присутнім про свою трирічну працю над архівними документами, в пошуках яких йому довелося проїхати всі області, опрацювати тисячі документів щоби створити музейну експозицію «Народна війна». Голова КМО тов. «Меморіал»  подякував за участь й сприяння «Нашої України»  у створення електронної версії цієї експозиції – сайту «Народна війна», підготовку його презентації.

Роман Круцик поінформував  про  розділи сайту, їх наповнення та найбільш цікаві сторінки історії, які подані на сайті. Наголос було зроблено на активному спротиві українців російсько-комуністичній окупації з її грабунками, вбивствами й терором. Наведена цифра - біля 1500 повстанських загонів, які активно діяли в Україні з 1919 – по 1932 роки примусили російсько-комуністичний окупаційний режим вдатися до голодомору 1932-1933 років,  терору, депортацій, розстрілів, геноциду, як методу збереження окупаційного статусу України.

Голова КМО тов. «Меморіал» подякував політичній партії «Наша Україна» за створення електронної версії музейної експозиції «Народна війна» - сайту «Народна війна», а, також, висловив подяку Інституту Стратегічних ініціатив Президента України Віктора Ющенка.

Власні думки про значимість електронної версії музейної експозиції «Народна війна» у формуванні історичного образу України, становленні й подальшому розвитку української держави висловили Голова політради політичної партії «Наша Україна» Валентин Наливайченко та Президент України 2005-2010 років Віктор Ющенко.

Промовці зазначили, що сучасний метод популяризації української історії був обраний задля того, щоби розширити коло людей, які можуть отримати достовірну інформацію про національно-визвольну боротьбу українського народу періоду 1917-1932 років. Особливо це стосується молоді, адже саме вона є найактивнішим користувачем Інтернету. Крім того, у віртуальному музеї зібрані матеріали про події, які, на жаль, вилучаються із сучасних підручників.

Матеріали сайту надалі  буде постійно поповнюватись новими матеріалами й документами. Науковцями «Меморіалу» і «Громадського інституту історичної пам'яті» завершено текстовий опис усіх 24-х розділів експозиції. Вже на початку березня цього року текстові описи будуть розміщені на сайті, а до травня буде здійснено їх переклад російською та англійськими мовами.

По завершенні презентації відбувся Круглий стіл за участі Віктора Ющенка, Голови КМО тов.. «Меморіал» ім. Василя Стуса Романа Круцика, народних депутатів України Івана Зайця, Миколи Кульчинського, відомих громадських діячів Анатолія Паламаренка, Івана Драча, Ірини Ваннікової, професора Володимира Сергійчука, представників громадськості на якому  ініційовано збір підписів до Президента України з метою увічнення пам‘яті видатного державного діяча України, символу боротьби за незалежну Україну, Гетьмана України Івана Мазепи у пам‘ятному знаку, який на думку учасників Круглого столу має бути встановлено у Полтаві.   

Прес-служба КМО тов. «Меморіал» ім. Василя Стуса,

Громадського інституту історичної пам‘яті

Тел. для довідок: 2580071, 0673420877

[http://memorial.kiev.ua/](http://memorial.kiev.ua/)

[![](http://www.ozeukes.com/wp-content/uploads/2011/02/DSC_5764-24.jpg)
](http://www.ozeukes.com/wp-content/uploads/2011/02/DSC_5764-24.jpg)[![](http://www.ozeukes.com/wp-content/uploads/2011/02/DSC_5779-22.jpg)
](http://www.ozeukes.com/wp-content/uploads/2011/02/DSC_5779-22.jpg)[![](http://www.ozeukes.com/wp-content/uploads/2011/02/DSC_5818-21.jpg)
](http://www.ozeukes.com/wp-content/uploads/2011/02/DSC_5818-21.jpg)[![](http://www.ozeukes.com/wp-content/uploads/2011/02/PSNV_22.jpg)
](http://www.ozeukes.com/wp-content/uploads/2011/02/PSNV_22.jpg)[![](http://www.ozeukes.com/wp-content/uploads/2011/02/PSNV_33.jpg)
](http://www.ozeukes.com/wp-content/uploads/2011/02/PSNV_33.jpg)[![](http://www.ozeukes.com/wp-content/uploads/2011/02/PSNV_4.jpg)
](http://www.ozeukes.com/wp-content/uploads/2011/02/PSNV_4.jpg)[![](http://www.ozeukes.com/wp-content/uploads/2011/02/PSNV_VN12.jpg)
](http://www.ozeukes.com/wp-content/uploads/2011/02/PSNV_VN12.jpg)[![](http://www.ozeukes.com/wp-content/uploads/2011/02/PSNV_VN_RK11.jpg)
](http://www.ozeukes.com/wp-content/uploads/2011/02/PSNV_VN_RK11.jpg)[![](http://www.ozeukes.com/wp-content/uploads/2011/02/PSNV_VY_M21.jpg)
](http://www.ozeukes.com/wp-content/uploads/2011/02/PSNV_VY_M21.jpg)[![](http://www.ozeukes.com/wp-content/uploads/2011/02/PSNV_VY_RK12.jpg)
](http://www.ozeukes.com/wp-content/uploads/2011/02/PSNV_VY_RK12.jpg)[![](http://www.ozeukes.com/wp-content/uploads/2011/02/PSNV_VY_RK21.jpg)
](http://www.ozeukes.com/wp-content/uploads/2011/02/PSNV_VY_RK21.jpg)[![](http://www.ozeukes.com/wp-content/uploads/2011/02/PSNV_VY_RK31.jpg)
](http://www.ozeukes.com/wp-content/uploads/2011/02/PSNV_VY_RK31.jpg)
