---
author: bazj
date: 2013-01-21 06:31:15+00:00
draft: false
title: Спільна коляда Союзу Українок в Сіднеї
type: post
url: /culture/carols-in-sydney-2/
categories:
- Community
- Culture
- Religion
---

**_МАРІЧКА ГАЛАБУРДА-ЧИГРИН_**


## **СПІЛЬНА КОЛЯДА СОЮЗУ УКРАЇНОК в СІДНЕЇ**




<blockquote>З Йорданською святою водою!
Щоб Ісус, що охрестився,
Завжди в потребі заступився.
За весь ваш рід і за родину,
За нашу неньку Україну.
Щоб гості з"їхались бажані.
Христос хрестився в Йордані,</blockquote>


Завершення Різдв'яниx Святкувань  в Сіднею закінчився в неділю 20.1.2013 року, в день після  свята Йордану, останнім концертом колядок в Народному Домі в Сіднеї.

Імпрезу організував Союз Українок - Стейтова Управа з всіма відділами, ім. книгині Ольги, (голова Марта Менцінська) ім. Ольги Басараб (Голова Одарка Брецко) ім. Олени Пчілки (голова Христина Бейлі) , ім. Лесі Українки (Валя Домазар), суспільна Опіка відділ ім. Хариті Кононенко (голова Антоніна Війтович) ім. Анни Ярославни ( Анна Біланенко) !

При вході до залі гостей вітали пані Катерина Атаманюк і пані Домна Даців.  Заля наповнялася людьми. Видно господині не сподівалися  аж так багато людей (через високу вологість, хоч спека-жара вже минула).  А люди заходили і з дітьми і треба було доставляти крісла і столи.  Похвально, що прийшли колядувати  старі, і старші і молодші і діти!

[![DSCN1943](http://www.ozeukes.com/wp-content/uploads/2013/01/DSCN1943.jpg)
](http://www.ozeukes.com/wp-content/uploads/2013/01/DSCN1943.jpg)[![DSCN1931](http://www.ozeukes.com/wp-content/uploads/2013/01/DSCN1931.jpg)
](http://www.ozeukes.com/wp-content/uploads/2013/01/DSCN1931.jpg)

Голова Стейтової управи пані Оля Москв'як привітала присутніх з Йорданським святом, з Новим 2013 роком, взагалі з святочним періодом, який приблизився до його кінця, а який в Сіднею наша Громада велично відсвяткували.  Відбулося кілька імпрез концертів колядок в прицерковній залі УГКЦеркви, в громадській залі в Кабраматті, в прицерковній залі Св. Покровської Церкви УАПЦ.

Український Сідней колядує і вся земля, в небі ангели співають, прославляємо Христа.

Пані Оля попросила до виголошення святкових вінчувань ветеранок, декляматорок нашої спільноти.  Першою виступила пі Люба Москаль, а відтак пані Пришляк.

Ведучими свята були брат і сестра Галя і Павло Кравченко, які в короткій розповіді наводили традиції Різдва аж до Йордану.

[![P1200127](http://www.ozeukes.com/wp-content/uploads/2013/01/P1200127.jpg)
](http://www.ozeukes.com/wp-content/uploads/2013/01/P1200127.jpg)

Спільну коляду, що була "основою" свята, вела співачка Марта Менцінська, голова сіднейського відділу ім. кн. Ольги. Слова колядок були надруковані і роздані при кожному столі.  Звучали 15 найвідоміших українських колядок.  Мені було цікаво й приємно приглядатися, коли робила знимки, як всі присутні надхненно разом колядували.  Між присутніми співаки колишнього хору "Боян" й "Сурма".  Колядки це чудова частина нашої пісенної скарбниці і тому, що їх співаємо раз в рік, вони тимбільше популярні.

Жіночий Ансамбль «Суцвіття» (дириґентка Оля Якубовська), який складається з майже всіх пань, членок Союзу Українок, і діє під її патронатом, прийшов, як казала Галя Кравченко "до нас з колядою".  Ансамбль,  в нашій спільноті тепер єдиний тбм громадський співочий ансамбль, заколядував кілька колядок.  Співали присутні з ними.

[![P1200134](http://www.ozeukes.com/wp-content/uploads/2013/01/P1200134.jpg)
](http://www.ozeukes.com/wp-content/uploads/2013/01/P1200134.jpg)Несподіванкою, радше чудовим дарунком для присутніх  був виступ Вікторії Волицької - Маланки і Маряна Римовського - Василя.  Гарною українською мовою вони вінчували, вітали з святами. І співали з публікою колядку "Бог предвічний народився".  Після чого зірвалася буря оплесків. Багатьох присутніх не чули, як співає Вікторія.  Вона, 5-ти літня б"є всі рекорди.  Виступає на кожнім громадськім і шкільнім святі й можливо буде солісткою-співачкою.  Марян, цьогорічний сіднейський Василь ще вінчував... і підійшла до нього і Вікторії дещо соромлива Софійка Бик з вінчуванням.  Діти своїм виступом подарували нам гарний настрій.  Всі троє учні Української Суботньої Школи ім. св. Андрія.  Їх вчителі, Преподобні сестри Василіянки, де Вікторія ходила до щоденного садочку, й батьки дітей - можуть бути гордими за таких малих артистів!  Було б прекрасно, якби діти школи які дуже гарно виступили перед парафіянами на Престольному Празнику УГКПарафії ім. св. Андрія з різдвяно-новорічним вертепом.

Оскільки це було свято всіх відділів, то були святочні привіти від їх представників.

Згадані пані на початку мого звідомлення виступили з Різдв'яними привітами.  Якщо не було присутньої голови відділу, читав хтось в заступництві - наприклад від відділу Лесі Українки - Тамара Базалицька, а від відділу Анни  Ярославни - Анна Біланенко.

У свойому виступі Різдв'яному привіті, (нас було 9 членок відділу ім. Ольги Басараб), - я мала можливість сказати про смерть 13.1.  і похорони 15.1.2013 справжніх ГЕРОЇВ УКРАЇНИ Михайла Гориня, Павла Скочка - відомих правозахисників - шестидесятників і Михайла Зеленчука - голови КУ Вояків УПА в Україні ( помер 18.1., -незнаємо ще коли Його похорон відбудеться).  Кількома реченнями згадала про їх ув'язнення, Українську Гельсінську Групу, що роками згадувалося їх й інших політв'язнів в Сіднею підчас Дня Українського політв'язня, якого влаштовував 12.1.  Комітет Оборони Людських і Національних Прав України (голова Галя Яскевич, яка була присутньою і член комітету пі Таня Шухевич).

З ініціятиви пі Наталії Ткал, попередньої голови Стейтової Управи, всі встали і 3 рази відспівали ВІЧНУЮ ПАМ'ЯТЬ!  Це було спонтанно і дуже зворушливо.  Бачила як у декого були сльози на очах, бо всі ми, далеко від України, на кінці світа, свідомі того, що відходять в засвіти справжні ГЕРОЇ нашої Батьківщини!

[![ZAKINCZENNIA RIZ TSYKLU 023](http://www.ozeukes.com/wp-content/uploads/2013/01/ZAKINCZENNIA-RIZ-TSYKLU-023.jpg)
](http://www.ozeukes.com/wp-content/uploads/2013/01/ZAKINCZENNIA-RIZ-TSYKLU-023.jpg)

І присутні в розмовах за своїми столами продовжували спогади про ті страшні часи ув'язнення української інтеліґенції.  А було воно  недавно 1961 - 1980 ( до їх кінця).

Пан Володимир Карен від іменні присутніх подякував організаторкам КОЛЯДИ за гарне свято і заколядував козацьку старовинну колядку.  Просив нас співати з ним, що ми і зробили, повторюючy з ним рефрен.

[![ZAKINCZENNIA RIZ TSYKLU 035](http://www.ozeukes.com/wp-content/uploads/2013/01/ZAKINCZENNIA-RIZ-TSYKLU-035.jpg)
](http://www.ozeukes.com/wp-content/uploads/2013/01/ZAKINCZENNIA-RIZ-TSYKLU-035.jpg)[![ZAKINCZENNIA RIZ TSYKLU 050](http://www.ozeukes.com/wp-content/uploads/2013/01/ZAKINCZENNIA-RIZ-TSYKLU-050.jpg)
](http://www.ozeukes.com/wp-content/uploads/2013/01/ZAKINCZENNIA-RIZ-TSYKLU-050.jpg)

Для мене було великою несподіванкою коли пані Домна Даців піднесла мені квіти, дякуючи за те, що роками пишу і знимкую всі громадські, союзянські і церковні дійства в нашій громаді.  Я не працюю ні за зарплатою, ні за шуканням похвали.  Роблю те, що несподівано в 1977 році мені призначила доля  - робити радіопрограми і писати до преси від 1975 року.

Це я вдячна долі й громаді, що можу при таких нагодах розповісти хоч коротко про деякі актуальні справи, бо в газеті друкується все з деяким спізненням. І присутні радо і з зацікавленням слухають.  Згадала  і про святкування в жовтні місяці 2012р. в Римі, зокрема наголосила на концертові, в якому  виконувався пролог опери композитора, героя України Мирослава Скорика "Мойсей"- твір частинно писався в Сіднеї.  А нас було присутніми лише двох з Австралії - Маруся Юрків Яроцька й я.  Згадала про відвідини могили гетьмана Павла Скоропадського.

[![ZAKINCZENNIA RIZ TSYKLU 087](http://www.ozeukes.com/wp-content/uploads/2013/01/ZAKINCZENNIA-RIZ-TSYKLU-087.jpg)
](http://www.ozeukes.com/wp-content/uploads/2013/01/ZAKINCZENNIA-RIZ-TSYKLU-087.jpg)

Переконана, що всі вийшли з залі задоволеними, з піднесеним настоєм. Імпреза випала чудовою, можливо і несподівано для самих організаторок, про що в заключному слові сказала пані Оля Москв'як, дякуючи за численну присутність, за допомогу тим, хто допомагав в залі, на кухні ( були подані канапки і печево) і за виступи. Нагородою за вкладену працю є зворушення громади.  Ясно, що громадяни хочуть сходитися, хочуть імпрез.


<blockquote>"Тешуть теслі з срібла сани
Стелиться сніжиста путь
На тих санях в синь незнану
Дитя Боже повезуть"</blockquote>


До наступної коляди!



Всі знимки з коляди тут: [https://picasaweb.google.com/103027822885947798979/KOLIADASOUZUUKRAINOK#](https://picasaweb.google.com/103027822885947798979/KOLIADASOUZUUKRAINOK#)
