---
author: orysias
date: 2015-11-03 09:52:56+00:00
draft: false
title: Радіодиктант національної єдності, 09 листопада 2015 р
type: post
url: /events/ukrainian-national-unity-dictation/
categories:
- Community
- Education
- Events
---

9 листопада в Україні відзначається День української писемності і мови.

За багаторічною традицією, цього дня на Українському радіо відбувається масштабна акція: радіодиктант національної єдності.

Цього дня на Українському радіо звучить текст диктанту, який може написати кожен охочий, а потому надіслати на адресу радіо. Переможці отримують символічні призи.

Утім, основана мета акції – не перевірити грамотність, а об’єднатися навколо рідної мови. Тому ми запрошуємо українську громаду Австралії долучитися до акції, і не лише писати радіодиктант, який цього року буде ювілейним – XV, але й розповісти про це в прямому ефірі Українського радіо.

Традиційно, окрім диктанту, цього дня ми робимо прямоефірну програму, у якій висвітлюємо перебіг акції і робимо прямі включення із різних міст України, а також країн, де активна українська діаспора.

З огляду на п’ятнадцяту річницю Радіодиктанту 9 листопада Українське радіо планує масштабну радіо- і телетрансляцію із найбільшої аудиторії провідного навчального закладу України – Київського національного університету імені Тараса Шевченка. До участі в цьому проекті запрошені політики, посадовці, громадські діячі, науковці, митці, студенти та школярі.

Запрошуємо Вас також взяти участь в написанні радіодиктанту, а також стати учасником програми і розказати про свої враження від підготовки та написання диктанту.

Наша програма починає звучати 09 листопада 2015 року о 10.10 (за київським часом), час диктування - 11.00. Чути ефір можна на сайті Українського радіо: [http://nrcu.gov.ua](http://nrcu.gov.ua)

Директор Першого каналу

Українського радіо

Геннадій Ракуленко


_Закликаємо україномовну молодь і дорослих в Австралії до участі! _




_За австралійським часом, диктант відбудеться вечером у понеділок 9.9.2015, а саме:_




_**Перт** - початок програми год. 4.10, диктант - 5.00 п.п._




_**Аделаїда** - початок програми год. 6.40, диктант - 7.30 веч._




_**Мельбурн, Сідней, Брізбен** - початок програми год. 7.10 год., диктант 8.00 веч._




_Орися Стефин_
_УЦШР_
