---
author: cyoasu
date: 2018-12-18 22:53:51+00:00
draft: false
title: Союз Українських Організацій Австралії (СУОА) вітає Митрополита Епіфанія Київського
  та всієї України
type: post
url: /community/afuocyoa-ukrainian-orthodox-church/
categories:
- Community
tags:
- Religion
- Ukraine
- Ukrainian Orthodox Church
---

**Величний Історичний День у Літописі України**




**Об’єднавчий Собор Української Православної Церкви**




**обрав Митрополита Епіфанія**




**Главою Української Автокефальної Православної Церкви**


Управа Союз Українських Організацій Австралії (СУОА) вітає Об’єднавчий Собор та всіх учасників трьох конфесій Української Православної Церкви – представників УПЦ КП, УАПЦ та кількох представників УПЦ МП, які заснували об’єднану українську православну церкву, визнану світовим православ’ям!

Вітаємо український народ з небуденною історичною подією як день остаточного здобуття Незалежності України від Москви !

СУОА висловлює подяку Всесвятішому Вселенському Патріархові Варфоломею за благословення українського народу, Патріархові Філарету, владикам та отцям за наполегливість і внесок у визнання автокефалії УПЦ, Президентові України П.Порошенку за його зусилля до цієї величної події, Верховній Раді та Парламенту України за підтримку звернення Президента та всім українцям, які вірили і підтримували справу надання автокефалії Україні.

Треба відзначити роль Світового Конґресу Українців (СКУ) який доносив рішення Загальних Зборів СКУ та членства світового українства до Вселенського Патріярха церковних і політичних провідників в Україні , підтримуючи весь процес Автокефалії української церкви .

Це великий день в історії України! Це День єдності української нації і незалежності Української церкви!

Бажаємо подальшої єдності, злагоди, взаєморозуміння та Божого Благословення !

_**Слава Ісусу Христу!**_

_**Слава України! Героям Слава!**_

_Стефан Романів                                                                                                                                        Ірина Андреєва_

_Голова                                                                                                                                                          Секретар_
