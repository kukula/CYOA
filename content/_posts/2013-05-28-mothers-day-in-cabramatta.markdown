---
author: bazj
date: 2013-05-28 02:09:04+00:00
draft: false
title: СВЯТО МАТЕРІ В КАБРАМАТТІ
type: post
url: /culture/mothers-day-in-cabramatta/
categories:
- Community
- Culture
---

_[![DSCN2743 thumb](http://www.ozeukes.com/wp-content/uploads/2013/05/DSCN2743-thumb.jpg)
](http://www.ozeukes.com/wp-content/uploads/2013/05/DSCN2743-thumb.jpg)МAРІЧКA ГAЛAБУРДA–ЧИГРИН_

26.5.2013


**СВЯТО МАТЕРІ В КАБРАМАТТІ **


В **неділю ****26****.5.201****3**** ****коли традиційно по світах вшановували Героїв України, а в Україні по багатьох містах проходили паради вишивок, ми в Сіднеї,  можна твердити частинно долучилися до світової акції паради вишивок.**

[![DSCN2746 trim](http://www.ozeukes.com/wp-content/uploads/2013/05/DSCN2746-trim.jpg)
](http://www.ozeukes.com/wp-content/uploads/2013/05/DSCN2746-trim.jpg)

Громадяство Західньою Сіднею зійшлося черговий раз в домівці Української Громади Кабраматта-Ферфілд, щоби вшановувати - Матір Божу, матір Україну i свою українську маму.

Свято відкрив пан Петро Грещук, новообраний голова Громади, вітаючи всіх мамів й бабусь, передаючи мені ведення Свята. Молитву провів всечесніший о. Олег Стефанишин.

[![DSCN2689](http://www.ozeukes.com/wp-content/uploads/2013/05/DSCN2689.jpg)
](http://www.ozeukes.com/wp-content/uploads/2013/05/DSCN2689.jpg)

Управа Громади  запросила до участі в святі дітей з Української Братської Школи УКЦеркви ім. св. Aндрія, які в червні місяці їдуть в Україну.

Виступ дітей на будь якому Громадському Cвяті сприймається публікою приязно, ентузіастично, зокрема коли діти маленькі і говорять гарною, українською мовою та ще коли дикція в їх добра. Так ці діти, (було їх 17), які прийшли на Cвято Матері з директоркою школи пані Одаркою Брецько, вчительками Cлавкою Гошовською, Танею Зінєвич – виконали в’язанку віршів і пісень присвячених матерям.

[![DSCN2651](http://www.ozeukes.com/wp-content/uploads/2013/05/DSCN2651.jpg)
](http://www.ozeukes.com/wp-content/uploads/2013/05/DSCN2651.jpg)

A скільки то потіхи було від виступу дітей! Кожна дитина виголосила віршик, хто короткий, хто довший...Cпівали пісні “Багато сонця всюди”, “Cнилась мені ягідоника” й ще інших... а найкраще й найбільше оплесків зібрали діти на закінченні їх  виступу, (вони два рази виступали) коли заспівали  австралійську пісню, називають її другим гимном Австралії “Валсинґ Матілда” (Waltzing Matilda).

[![DSCN2668](http://www.ozeukes.com/wp-content/uploads/2013/05/DSCN2668.jpg)
](http://www.ozeukes.com/wp-content/uploads/2013/05/DSCN2668.jpg)[![DSCN2669](http://www.ozeukes.com/wp-content/uploads/2013/05/DSCN2669.jpg)
](http://www.ozeukes.com/wp-content/uploads/2013/05/DSCN2669.jpg)

Дітей частували  солодкими напитками, печевом й ще...Всі залишився з батьками на обіді. А готовили обід чоловіки з Управи,  і подавали на столи. Допомагали  їм в кухні кілька жінок. Це було ентузіястично сприйнято всіма на залі.

У травні, коли в Україні повертаються до рідного гнізда птахи, оновлюється природа, теплий весняний вітер приносить суспільству свято матері. В Австралії в цю пору **осінь**. Та цього року відбуваються якісь чудеса, радше незвичні зміни в природі. Місцями в Україні падав дощ з снігом, в Бельгії сніг в горах. А в Сіднеї було 21 ступенів тепла.

Голова Cтейтової Управи Cоюзу Українок пані Оля Москвяк у свойому  повному лірики привіті матерям і бабуням сказала:

**...**“** СВЯТО МАТЕРІ** було в пошані і завжди урочисто відзначалося українською громадськістю до приходу сов’єтської влади. Свято Дня Матері має в першу чергу релігійний характер, оскільки за церковним календарем місяць травень посвячується Пречистій Діві Марії – Матері Божій, яка благословила у хресну путь свого єдиного сина – Спасителя людства. До Матері Божої звертаються християни, просячи заступництва і допомоги.

...-“ Вклоняюся представницям нашої діяспори, які з покоління в покоління прищеплюють своїм дітям національний дух. Вклоняюся українським жінкам, які працюють у чужих краях, щоб забезпечити майбутнє своїх синів і дочок.”

Вона подякувала Управі Громади Кабраматта-Ферфілд за влаштування свята Матері.

Власний вірш про Матір Божу і маму взагалі виголосила пані Параскевія Грещук.

Виступила з коротким словом Христина Бейлі, яка розповіла, який вплив має мама на малу дитину, до і від її народження.

Директорка Братської Школи ім св. Андрія Одарка Брецко подякувала Управі Громади за щедрий дарунок Управи на конто подорожі Школи в Україну. Вона обширно розповіла про запляновану подорож, зокрема зустріч в Школи номер 1 ім. Івана Франка в Дрогобичі, яка є спорідненною з нашою Школою в Лідкомбі. Це там, в Дрогобичі ходила  до школи довголітня директорка школи пані Євгенія Барчинська. Кілька років тому школа вже гостювала в Україні.

Пан Глухан повідомив присутніх, що Управа дарує грошевий  даток  - 500 долярів на школу в дрогобичі і 1.000 долярів на допомогу сиротам. Чеки вручено Одарці Брецько, яка запевняла, що гроші підуть по призначенню.

Завела я таку звичку, що  на кожному святі в Кабраматті, я говорю про останні події в Україні.  Присутніх,  все чекають щось нового від мене, тимбільше, що газети не виходять реґулярно, і 2 радіопрограмами нам відрізали... Розповіла  про те, що сталося в Києві в суботу 18.5.2013 ( мене просили про те сказати) підчас Акції «Повстань Україно», повідомила про смерть Владики УГКЦеркви Миколи Сімкайла і його похорон в суботу 25.5. ц.р. Владику Сімкайла я знала, як священика, зустрічала в Києві біля Верховної Ради і в Іванофранківську, коли він був помічником Владики Павла Василика.

Микола Сімкайло народився 1952 року в місті Караганді, де відбували заслання його батьки за участь в УПА. Родина Сімкайлів була близько знайомою з єпископом підпільної УГКЦ Павлом (Василиком), який часто відправляв Богослужіння в їхній хаті.

У серпні 1987 року о. Микола разом з групою українського духовенства, монахів і мирян, на чолі з владиками Павлом (Василиком) і Софроном (Дмитерком) оголосив, що виходить з підпілля. Він був членом делегації, яка виборювала права УГКЦ в Москві, а також ланцюгового голодування, що тривало від 19 травня до 24 листопада 1989 року. А в ній брали участь і Анатолій Доценко, Петро Перепуст та інші хлопці та люди мешканці Москви. Про що нам так детально говорив в своїх репортажах Анатолій Доценко. Отец. Микола був дуже цікавою людиною, патріотом.  В жовтні місяці минулого 2012 року зустрілися і дещо поговорили в Римі на Всесвітній прощі українців католиків в Римі. Вічна Йому пам'ять!

І врешті прийшлося вияснювати де й як  можна слухати єдину радіопрограму, з колись трьох, на радіо СБС.

Голова Громади Петро Грещук подякував всім, хто спричинився до успішного свята. Люди сиділи ще, говорили про різні події і про наступаючий Здвиг Українців Австралії.

[![DSCN2693](http://www.ozeukes.com/wp-content/uploads/2013/05/DSCN2693.jpg)
](http://www.ozeukes.com/wp-content/uploads/2013/05/DSCN2693.jpg)

Пройшла ще одна імпреза чи не єдиної ще дуже активної Громади в околицях Сіднею, яка 61 років провадить свою діяльність, колись активну, всеобнімаючи, а тепер ** робимо те, наскільки вік членів це позволяє. **Ми відчуваємо, що люди, зокрема старші хочуть сходитися...

**Українська Громада в Кабраматта, на південному-заході Сіднею, була заснована 14.9.1952 року. Під сучасну пору це одна з 4-ьох діючих, з власним великим будинком Громад на терені НПВ, а було в НПВ 9 Громад. ******

** **

Фотоальбом:

[https://picasaweb.google.com/103027822885947798979/MOTHERSDAYPARADAVYSCHYVOK#](https://picasaweb.google.com/103027822885947798979/MOTHERSDAYPARADAVYSCHYVOK%23)

або (всі) :

[https://picasaweb.google.com/103027822885947798979?gsessionid=FVKcrJdmwYmG7ekR_3XFmA](https://picasaweb.google.com/103027822885947798979?gsessionid=FVKcrJdmwYmG7ekR_3XFmA)
