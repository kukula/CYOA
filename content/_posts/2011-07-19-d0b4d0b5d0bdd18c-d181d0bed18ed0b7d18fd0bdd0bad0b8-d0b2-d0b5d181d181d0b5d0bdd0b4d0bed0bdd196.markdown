---
author: bazj
date: 2011-07-19 06:35:32+00:00
draft: false
title: День Союзянки в Ессендоні
type: post
url: /events/victoria/%d0%b4%d0%b5%d0%bd%d1%8c-%d1%81%d0%be%d1%8e%d0%b7%d1%8f%d0%bd%d0%ba%d0%b8-%d0%b2-%d0%b5%d1%81%d1%81%d0%b5%d0%bd%d0%b4%d0%be%d0%bd%d1%96/
categories:
- Community
- Victoria
---

[![](http://www.ozeukes.com/wp-content/uploads/2011/07/SAM_2204-thumb.jpg)
](http://www.ozeukes.com/wp-content/uploads/2011/07/SAM_2204-thumb.jpg)





### День Союзянки в Ессендоні – 3 липня 2011


 Вже стало традицією, що кожного року в Клюбі Українського Народного Дому в Ессендоні відбувається “День Союзянки”, за організацією Союзу Українок Вікторії. Цього року “День Союзянки” відбувся в неділю, 3–го липня і присвячувався  25 річниці Чорнобильської Трагедії.

Радо вітали гостей союзянок з родинами та члени і голова стейтової Управи пані Наталка Гриневич.

Вишиванки союзянок, гілочки з червоними китицями ягід, подібних до калини на столах, транспарант “25 років Чорнобильської Трагедії” та образ знаменитої “:Чорнобильської Мадонни”, автором якої є маляр–графік пані Маруся Яроцька, придавали залі урочистості, а разом з тим і смутку...

Пані Гриневич, привітавши присутніх, запросила вшанувати всіх жертв Чорнобильської аварії хвилиною мовчання...

І.Андреєва нагадала присутнім, як відбувалися події в Україні в далекому 1986–му, коли стався Чорнобиль. Вибух атомного реактора в ніч з 25–го  на 26–те квітня. Уряд Радянського Союзу тримав у секреті майже дві доби.

Своїми спогадами поділилася свідок Чорнобиля пані Олена Федорова.

На момент катастрофи їй було 6 років. Батьки, бажаючи врятувати своїх дітей, відправили її та старшого брата в Білорусію, адже вони не знали, що і там панувала небезпека. Через два тижні батьки не могли впізнати своїх дітей – Олена втратила волосся і згубила половину своєї ваги.

Розповідь доповнювалася висвітленням слайдів.

Пані Галина Глуховера прочитала вірш “Чорнобиль”, автором якого є пані Б.Коваленко.

А пані Маруся Яроцька згадала, як цю трагедію переживали в діяспорі.

Про вибух в Україні на ЧАЕС вони дізналися від Владики Кир Івана під час служби в Страстний Четвер. Своє особисте відчуття пані Яроцька передала в образі графіки “Чорнобильська Мадонна”.

Дуже цікаво було дізнатися про символи цього образу, а саме:



	  * Символ трагедії Чорнобильської катастрофи скривається в почорнілому від радіації обличчі Божої Матері
	  * Символ атомної радіації, що отруїла здоров’я України, знаходиться на плечі Божої Матері, котра символізує всю Україну
	  * Символ радіації в ореолі Ісуса Христа вказує, як вплине радіація на здоров’я мойбутнього молодого покоління України
	  * Тризуби на ризах Божої Матері символізують могили українців, які померли внаслідок цієї катастрофи.

Сьогодні “Чорнобильська Мадонна” з Австралії відома в усьому світі.


А далі звучала зворушлива пісня “ Боже, Україну збережи” у виконанні відомих українських співаків Тетяни Горобець та Тараса [](http://www.ozeukes.com/wp-content/uploads/2011/07/SAM_2155.jpg)Петрененка, а пані Маруся Яроцька вручала кожному присутньомут у залі пам’ятний подаруной – образ Чорнобильської Богоматері з автографом.


Доповнили програму смачна перекуска, чай, кава та цікава льотерея, щасливі квитки якої тягнула наймолодша гостя “Дня Союзяни” п’ятирічна Настя Стохла. 


**_Союзянки_**




[![](http://www.ozeukes.com/wp-content/uploads/2011/07/SAM_21552.jpg)
](http://www.ozeukes.com/wp-content/uploads/2011/07/SAM_21552.jpg)[![](http://www.ozeukes.com/wp-content/uploads/2011/07/SAM_2158.jpg)
](http://www.ozeukes.com/wp-content/uploads/2011/07/SAM_2158.jpg)[![](http://www.ozeukes.com/wp-content/uploads/2011/07/SAM_2164.jpg)
](http://www.ozeukes.com/wp-content/uploads/2011/07/SAM_2164.jpg)[![](http://www.ozeukes.com/wp-content/uploads/2011/07/SAM_2171.jpg)
](http://www.ozeukes.com/wp-content/uploads/2011/07/SAM_2171.jpg)[![](http://www.ozeukes.com/wp-content/uploads/2011/07/SAM_2204.jpg)
](http://www.ozeukes.com/wp-content/uploads/2011/07/SAM_2204.jpg)[![](http://www.ozeukes.com/wp-content/uploads/2011/07/SAM_2219.jpg)
](http://www.ozeukes.com/wp-content/uploads/2011/07/SAM_2219.jpg)




 
