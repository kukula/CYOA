---
author: bazj
date: 2012-08-22 01:17:35+00:00
draft: false
title: Святкування 21 річниці Незалежності України в Мельбурні
type: post
url: /events/victoria/celebrations-in-melbourne-ukrainian-independence-day/
categories:
- Community
- Culture
- Victoria
---

## [![](http://www.ozeukes.com/wp-content/uploads/2012/08/Melb-flag.jpg)
](http://www.ozeukes.com/wp-content/uploads/2012/08/Melb-flag.jpg)21 річниця Незалежності України


Цю  визначну подію української історії спільнота Української Громади Вікторії святкувала в неділю 19 серпня,  у залі  BMW Edge, що на Площі Федерації.

В цей святковий день у центрі Мельборна поруч з національним прапором Австралії майоріли синьо–жовті прапори України, а в залі відбувався справжній фестиваль українського мистецтва та культури.

Велике Національне Свято відкрив Т.Ґалас, культ.–освіт. реф.СУОА, а цього дня – ведучий мистецької програми.

Урочисто прозвучали гимни Австралії та України.

Голова УГВ М.Моравський сердечно вітав українське громадянство, гостей та учасників концерту з Днем Незалежності України, зазначивши, що довгою була дора до цього дня і саме нам, випало належати до тієї ґенерації українців, яка святкує вже 21–шу її  річницю.

Українську діяспору Австралі вітав гість з України – О.Панченко, представник українського об’єднання “Свобода”, наголосивши, що Україна є і буде одна, єдина, неподільна.

Святкували разом з нами високодостойні Міністри Вікторіанського Уряду [![](http://www.ozeukes.com/wp-content/uploads/2012/08/Melb-GuyandKotsiras.jpg)
](http://www.ozeukes.com/wp-content/uploads/2012/08/Melb-GuyandKotsiras.jpg)Hon.Matthew Guy MP ta Hon.Nicholas Kotsiras MP, які також вітали українську спільноту зі святом.

Святкова програма y залі супроводжувалася українськими танцями, піснями, мелодіями, виконавцями яких були



	  * хор “Черемош” СУМ, дириґент – засл.діяч мистецтв України В.Головко, концертмейстер Х.Головко
	  * танц.ансамбль “Верховина” СУМ, кер.заслужений діяч мистецтв України – М.Моравська –Дехніч
	  * ансамбль бандуристів ім.Л.Українки, кер.І.Якубович
	  * В.Бондаренко, соліст гурту “Соколи”, кер.та дириґент – заслужений працівник культури України Н.Пономаренко
	  * Ірина, Данило, Ярослав Васенко
	  * Співочий ансамбль “Родина”, кер.М.Ґранолік та гості з Канади Катерина і Михайло Лаховичі
	  * обробки українських пісень виконували Симон Когут, Микола Коваленко, Христина Джонас.

[![](http://www.ozeukes.com/wp-content/uploads/2012/08/Melb-Cheremosh.jpg)
](http://www.ozeukes.com/wp-content/uploads/2012/08/Melb-Cheremosh.jpg)Демонстрували свою спритність та набуті знання виконавці бойового козацького мистецтва “Рукопаш Гопак” під керівництвом М.Ткачука.

Всіх учасників мистецької програми присутні у залі нагороджували гучними оплесками.

[![](http://www.ozeukes.com/wp-content/uploads/2012/08/Melb-Verkhovyna.jpg)
](http://www.ozeukes.com/wp-content/uploads/2012/08/Melb-Verkhovyna.jpg)Прикрасою свята була виставка естетично викладених експонатів українського мистецтва: народні строї, вишивки, рушники, намиста, кераміки, різьби, яку зі смаком оформили союзянки Крайової Управи Австралії та Стейтової Управи Вікторії А.Вайсрок, К.Плекан, Н.Гриневич, С.Жабак, Н.Солочинська.

[![](http://www.ozeukes.com/wp-content/uploads/2012/08/Melb-stalls.jpg)
](http://www.ozeukes.com/wp-content/uploads/2012/08/Melb-stalls.jpg)Можна було оглянути та придбати



	  * збірку поштових марок –  Я.Кутного
	  * колекції вишиванок –  М.Горпинич – Мусит
	  * сувеніри з України  – Олена та Іван Ґуґляк
	  * українські книжки “ Bayda Books”  – Ю. Ткач
	  * творчі роботи художників Лілі та Валентина Вареци.

Були організовані інформаційні столи

	  * філії УГВ Нобл Парк
	  * дому старших громадян “Калина”
	  * про свою діяльність та існуючі послуги інформували працівники української кредитової кооп. “Дністер”.
	  * УЦШР реклямували українські суботні школи та курси української мови для дорослих.

[![](http://www.ozeukes.com/wp-content/uploads/2012/08/Melb-audience.jpg)
](http://www.ozeukes.com/wp-content/uploads/2012/08/Melb-audience.jpg)Події узалі привертали увагу представників різних національностей, які мали нагоду не тільки ознайомитися з українською культурою та мистецтвом, але й приміряти колоритні українські віночки та козацькі шапки і  зробити на пам’ять знимку, що так ласкаво пропонували працівники кооп.”Дністра,” покуштувати український борщ, вареники, печиво, українське пиво та горілку, а головне – все відбувалося в теплій атмосфері української спільноти Австралії.


**_І.Андреєва_**


Знимки;  [http://www.flickr.com/photos/moravski/sets/72157631141879624/](http://www.flickr.com/photos/moravski/sets/72157631141879624/)
