---
author: bazj
date: 2012-07-02 10:14:15+00:00
draft: false
title: ПAМ’ЯТНИК ТAРACОВІ ЧУПРИНЦІ
type: post
url: /events/international-events/taras-chuprynka-memorial/
categories:
- International Events
---

**_[![](http://www.ozeukes.com/wp-content/uploads/2012/07/aa-shuh-244-thumb1.jpg)
](http://www.ozeukes.com/wp-content/uploads/2012/07/aa-shuh-244-thumb1.jpg)МAРІЧКA ГAЛAБУРДA-ЧИГРИН_**

**_За матеріялами пресової агенції Інтерфакс, Кореспондент нет. Знимки Вaсиль Завалка_**


**В КAЛУШІ ВІДCЛОНИЛИ ПAМ’ЯТНИК ТAРACОВІ ЧУПРИНЦІ**


**В суботу 30 – го червня 2012 року** в годині 11 іи ранку ( в Cіднеї була 6 година вечора) з нагоди 105-річчя від дня народження Романа Шухевича, головного командира Української Повстанської Aрмії (Тарас Чупринка) відкрили в місті Калуш (Івано-Франківська обл.)

На площі біля центру художньої творчості дітей та молоді на вулиці Сивецькій Право відкрити пам’ятник надали міському голові Калуша Ігореві Насаликові, синові Шухевича, Героєві України Юрієві Шухевичеві, заступникові голови Івано-Франківської обладміністрації Романові Іваницькому, голові Калуської станиці Братства вояків ОУН-УПА Степанові Петрашові та голові Калуської райради Василеві Дзундзі. Під час відкриття пам’ятника вгору злетіли синьо-жовті кульки, голуби, пролунав військовий салют.

[![](http://www.ozeukes.com/wp-content/uploads/2012/07/aa-30-172.jpg)
](http://www.ozeukes.com/wp-content/uploads/2012/07/aa-30-172.jpg)

Пам’ятник освятили митрополит Івано-Франківський і Галицький Української Православної Церкви Київського патріярхату Іоасаф та єпископ-емерит Івано-Франківської митрополії Української Греко-Католицької церкви Софрон Мудрий. Під час заходу присутні виконали державний гімн України, гімн ОУН-УПА і духовний гімн України.

У відкритті пам’ятника Шухевичеві також взяли участь і виступили лідер ВО Свобода Олег Тягнибок, народний депутат Зіновій Шкутяк (фракція НУ-НС), голови Організації Українських Націоналістів Богдан Червак і Конгресу Українських Націоналістів Степан Брацюнь, представник всесвітньої ОУН Богдан Дубас, голова Братства воїнів ОУН-УПА Карпатського краю Фотій Володимирський та інші.

[![](http://www.ozeukes.com/wp-content/uploads/2012/07/aa-30-083.jpg)
](http://www.ozeukes.com/wp-content/uploads/2012/07/aa-30-083.jpg)

На відкритті пам’ятника були присутні до трьйох тисяч мешканців Калуша й області. Перед присутніми з повстанськими піснями виступили народний артист України Михайло Кривень, хор стрілецької та повстанської пісні Сурма.

Пам’ятник Р.Шухевичу виготовлений з бронзи, він стоїть на гранітному постаменті. Загальна висота монумента – 4,5 м. На пам’ятнику – напис Роман Шухевич. Головний командувач УПА. Герой України. 1907-1950. Автор проєкту – калуський скульптор Ігор Семак. Пам’ятник виготовляли на львівському приватному підприємстві Скульптура.  (Дивіться на знимки)

[![](http://www.ozeukes.com/wp-content/uploads/2012/07/aav-shuch-31.jpg)
](http://www.ozeukes.com/wp-content/uploads/2012/07/aav-shuch-31.jpg)[![](http://www.ozeukes.com/wp-content/uploads/2012/07/aav-shux-22.jpg)
](http://www.ozeukes.com/wp-content/uploads/2012/07/aav-shux-22.jpg)

Для реалізації проєкту в Калуші в рамках громадської ініціятиви Загальна мобілізація, яка розпочалася в листопаді 2011 року, 2,5 тис.громадян і 83 організації зібрали 140 тис. грн. Кошти для будівництва пам’ятника виділили також Калуські міська та районна ради, Івано-Франківська облрада.Загальна вартість проекту майже 490 тис. грн.

Мене, в якої тзв коріння в Калуському Районі ( моя мама з Калушщини, а ще в 1990 році мені надано Міською Радою почесне звання представника Калуша в Aвстралії) запросили на це відкриття. Так, рада душа до раю, але «фінанси не дозволяли».

Натомість, Голова Обєдання Українських Громад (ОУГ) Петро Лютак вислав привітання з приводу відкриття памятника Тарасові Чупринці  в Калуші членам Організаційного Комітету.

[![](http://www.ozeukes.com/wp-content/uploads/2012/07/aa-shuch-281.jpg)
](http://www.ozeukes.com/wp-content/uploads/2012/07/aa-shuch-281.jpg)Як повідомлялося, в даний час на території Івано-Франківської області монументальні пам’ятники Романові Шухевичеві (від невеликих бюстів до бронзових статуй на повен зріст) встановлені в населених пунктах: село Княгиничі, відкритий 13 листопада 2005; село Тишківці, відкритий в 2007 році; село Тюдів, відкритий 9 липня 2009 року.

Крім пам’ятника, у вищезгаданому селі Княгиничі 30 червня 2007 був відкритий будинок-музей Шухевича.
