---
author: bazj
date: 2013-12-19 01:50:49+00:00
draft: false
title: Майдан закликав уряд Австралії оголосити Януковича персоною нон-грата
type: post
url: /politics/maidan-calls-on-australia-to-declare-yanukovych-persona-non-grata/
categories:
- Current Affairs
- Politics
---

### Майдан закликав уряд Австралії оголосити Януковича персоною нон-грата


_18 Грудня 2013 _

[![993833_592175837502451_1467296795_n](http://www.ozeukes.com/wp-content/uploads/2013/12/993833_592175837502451_1467296795_n.jpg)
](http://www.ozeukes.com/wp-content/uploads/2013/12/993833_592175837502451_1467296795_n.jpg)18 грудня активісти майдану, члени громадянської кампанії «Євронаступ», Молодіжного Націоналістичного Конгресу, ОУМ «Спадщина», загонів самооборони Майдану, члени ВО «Батьківщина» провели акцію, якою закликали уряд Австралії ввести персональні санкції проти української влади, зокрема, оголосити Президента Віктора Януковича персоною нон-грата в Австралії, а також заморозити активи провладних чиновників та бізнесменів, якщо такі в Австралії є.

Активісти залишили свої звернення у символічний спосіб – на великому полотнищі українського прапора, який передали Генеральному Секретареві Світового Конгресу Українців, голові Союзу Українських Організацій Австралії, Голові ОУН(б) Стефану Романіву, який на днях передасть його міністру закордонних справ Австралії Джулії Бішоп.

 «Міністр закордонних справ пані Бішоп звернулася до мене, аби я допоміг довести позицію мітингувальників на Євромайдані до уряду Австралії. Шляхом нашої сьогоднішньої акції український народ звернувся до австралійських чиновників, до австралійської громадськості і висловив свою чітку позицію щодо того, як в Світі мають приймати українську владу. І не лише в Австралії ми будемо добиватися санкцій проти тих, хто зраджує інтереси України, хто розганяв мирні демонстрації і саджав до тюрми молодь. Українство в цілому Світі буде вимагати санкцій проти режиму Януковича, то є наша спільна справа, ми разом – до кінця, до кінця цієї влади», – зазначив Стефан Романів зі сцени Майдану, отримавши від активістів прапор-звернення.

Насамкінець весь Євромайдан подякував австралійцям, українській громаді Австралії та австралійському уряду за підтримку.

[![1507866_592178187502216_186766025_n](http://www.ozeukes.com/wp-content/uploads/2013/12/1507866_592178187502216_186766025_n.jpg)
](http://www.ozeukes.com/wp-content/uploads/2013/12/1507866_592178187502216_186766025_n.jpg)

Український прапор для Австралії. ЄвроМайдан.

 
