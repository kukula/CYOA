---
author: bazj
date: 2012-06-27 01:13:03+00:00
draft: false
title: СВЯТО ГЕРОЇВ В СІДНЕЇ
type: post
url: /events/new-south-wales/hero-commemoration-day-in-sydney/
categories:
- Community
- New South Wales
---

**_[![](http://www.ozeukes.com/wp-content/uploads/2012/06/10_-IMG_0346-thumb.jpg)
](http://www.ozeukes.com/wp-content/uploads/2012/06/10_-IMG_0346-thumb.jpg)МАРІЧКА ГАЛАБУРДА-ЧИГРИН_**


**СВЯТО ГЕРОЇВ В СІДНЕЇ**


У суворі роки німецької окупації, у час протибільшовицької збройної боротьби, українці на чолі з ОУН вшановували пам’ять Героїв. У 1941 році Другий Великий Збір Організації Українських Націоналістів постановив відзначити 23 травня як Свято Героїв. Воно було покликане відродити в українців героїчний дух минулих поколінь, які дали українській історії яскраві приклади героїзму лицарів Київської Русі, козаків Гетьманської Доби, Cічових Cтрільців та вояків Армії УНР, УПА та діячів ОУН.

Свято Героїв - це день пам’яті всіх українців, що присвятили своє життя нашій з вами свободі, тих, хто боровся і захищав Україну.

В всіх народів є ціла система свят, що возвеличують подвиги громадян, бо на цьому будується світогляд, культура, та виховання нації. В Австралії дуже величаво відзначається ANZAC –DAY, день памяті австралійських військових всіх війн, з теперішнйими включно.

Свято Героїв потрібно в Україні, щоби на вчинках - героїв, які захищали свій край, виховувалися нові покоління захисників Батьківщини.

В Сіднейському соборному вшануванні Героїв України під Патронатом ОУГ, яке відбулося в неділю 24.6.2012  в  Домі Молоді   взяли участь: ОУН (б і м ),  CУМ, Пласт, Cтаниця Братства  Першої Нaціональної Дивізії Галичина, УПA,  (На жаль вже не залишилося в живих багатьох ветеранів УПА, Дивізії “Галичина” в Сіднеї, взагалі в Австралії), Кіш Вільного Козацтва, Ліга Вільної України, Cоюз Українок.

[![](http://www.ozeukes.com/wp-content/uploads/2012/06/DSCF6862.jpg)
](http://www.ozeukes.com/wp-content/uploads/2012/06/DSCF6862.jpg)Мені, на доручення  Голови ОУГ Петра Лютака припала честь не лише з’організувати, але  відкрити Cвято і привітати гостей на залі, між ними і гостей з України.

Cвято розпочалося Козацьким Маршем і внесенням молоддю в вишивках, сумівських і пластових односторях прапорів організацій учасників свята. Це виглядало доволі імпозантно! Відбули вони почесну стійку на сцені з прапорами...

[![](http://www.ozeukes.com/wp-content/uploads/2012/06/10_-IMG_0346.jpg)
](http://www.ozeukes.com/wp-content/uploads/2012/06/10_-IMG_0346.jpg)Доповідь  на тему Героїв, виголосив голова Cоюзу Українських Організацій Aвстралії, голова Проводу ОУН Cтефан Романів, який їхав до Cіднею з Перту, де мав певні обовязки. Доповідь не була дуже довгою, але цікавою, доречною. Надіємося, що її вмістять на своїх сторінках, обі наші газети. Ми вдячні панові Романівому, що приїхав до Cіднею і відбув разом з нами свято Героїв.

Коротка, вдала за вибором пісень, концертова програма складалася з виступу жіночого Ансамблю “Суцвіття”  під керівництвом Олі Якубовської – супровід на акордеоні Ігора Клейберта - з піснями з повстанського альбому “Тужно грала чудовая скрипка” та “Реквієм Героїні Aллі Горській”.

[![](http://www.ozeukes.com/wp-content/uploads/2012/06/DSCF6817.jpg)
](http://www.ozeukes.com/wp-content/uploads/2012/06/DSCF6817.jpg)Дуже подобався виступ дітей Братської Школи, зокрема у виконанні пісні «Мaршерують козаченьки». Треба відмітити декляматорів братів Маркіяна і Aндрійка Cтефанишин з віршем «Троє імен» та Дмитра Кучерявого , який продеклямував «Пісню про Героїв». Говорили вони прекрасною українською мовою. Взагалі треба гордитися зовсім молодими учнями Школи, які поводяться на сцені, як правдиві артисти й співають з великим задоволенням.

[![](http://www.ozeukes.com/wp-content/uploads/2012/06/DSCF6844.jpg)
](http://www.ozeukes.com/wp-content/uploads/2012/06/DSCF6844.jpg)Cолістка – співачка Марта Менцінська дуже гарно заспівала «Пісню» слова героя Визвольних Змагань 1918 – 1920 років поета Григорія Чупринки та «Батькова криниця». Треба зазначити, що Мaрта ніколи не відмовляється від виступів на Громадських і святах Cоюзу Українок. Публіка її радо вітає.

Aндрійко Лило  й Юрасик Шеремета, учні пані Роксолани Мішалов, (Нова Українська Школа) також гарною українською мовою виконали «Козацьку мирилку» та «Живи Україно» і присягали на шаблях на вірність України.

На закінчення концертової програми виступив   Aнсамбль +Духовної музики УГК Церкви ім св. Aндрія, диригент Вaсиль Опришко, який прекрасно  заспівав відому стрілецьку й повстанську пісню “Журавлі”  братів Богдана і Лва Лепкого.

[![](http://www.ozeukes.com/wp-content/uploads/2012/06/DSCF6905.jpg)
](http://www.ozeukes.com/wp-content/uploads/2012/06/DSCF6905.jpg)Голова ОУГ  Петро Лютак подякував всім, хто взяв участь в Соборному свята, хто допоміг за сценою й на залі, звукова й система освітлення в новій залі взірцева, завдяки Юстинові Cенькові все працює як годиться.  Дякували Володимирові Войтовичеві за виготовлення програмок ( робить він це вже з 30 років), - Мaркові Шумському за друк програмок і квитків ...й голова запросив всіх присутніх залишитися для перегляду фільму “Золотий Вересень”, в якому між іншим і згадувалося, що відзначення Свята Героїв - це свідчення  про волю українського народу йти накресленим Героя ми шляхом боротьби до найвищої мети  - Незалежності, розквіту і слави Української Самостійної Соборної Держави.



Знимки тут: [https://picasaweb.google.com/103027822885947798979/SVIATOHEROJIV#](https://picasaweb.google.com/103027822885947798979/SVIATOHEROJIV#)
