---
author: bazj
date: 2013-01-04 09:09:17+00:00
draft: false
title: ЗАКІНЧЕННЯ ШКІЛЬНОГО РОКУ БРАТСЬКОЇ РІДНОЇ ШКОЛИ ім. св. АНДРІЯ
type: post
url: /education/end-school-year-st-andrews/
categories:
- Community
- Education
---

**_МАРІЧКА ГАЛАБУРДА-ЧИГРИН_**


**ЗАКІНЧЕННЯ ШКІЛЬНОГО РОКУ БРАТСЬКОЇ РІДНОЇ ШКОЛИ ім. св. АНДРІЯ**


В суботу 15.12.2012 року відбулося закінчення шкільного року Братської Школи ім. св.Андрія в Лідкомбі (Сідней).

З самого ранку діти були присутні на св. Літургії, яку відправив о. парох Симон Цькуй. Відтак в прицерковній залі відбулася репитиція пісень, віршів і вистави "Ялинка", до концерту, який мав відбутися наступного дня в неділю 16.12.2012. Діти старалися гарно виконати свої ролі. Оскільки не було мікрофонів і відповідних костюмів, я немогла собі уявити, як саме вийде вистава. Сподівалася, що добре, бо діти-школярі активно беруть участь в громадських наших імпрезах, то завжди дуже добре вив'язуються з своїх обов'язків.

[![](http://www.ozeukes.com/wp-content/uploads/2013/01/DSCN17672.jpg)
](http://www.ozeukes.com/wp-content/uploads/2013/01/DSCN17672.jpg)

Дирекція школи рішила відбути концерт в неділю, підчас Парафіяльного свята бо передбачалося, що  буде багато людей на церковному празнику.

Спершу діти прикрасили Різдв'яну Ялинку дуже гарними паперовими, різнокольоровими прекрасами, взірці взяті з журналу "Крилаті" з України. 

Директорка Школи пані Одарка Брецко під час своєї промови сказала, що має приємність присутнім (а нас таки зібралося громадонька) представити учнів випусників, учителів та управу батьківського комітету.

Вона дякувала впершу чергу отцеві  Симонові Цькуєві за його постійну співпрацю, за духовну і моральну опіку, як також о. Олегові Стефанишинові, Преподобним сестрам Василіянкам мати Анісії, та сестрам Константині, Доротеї, Йоанні, Лаврі й Кикилії.

Цього року в Школі викладали вчителі: Ярослава Гошовська, Тетяна Зіневич, Маруся Кука, ( вела ц.р. воркшоп - практичне заняття писання писанок й інші) пані їмость Наталка Стефанишин, Тереса Бутилевич, яка вміло веде шкільний хор і садочок вела Сестра Доротея і сестра Лавра.

Одарка Брецко підчеркнула, що...-" з нами співпрацює шановна пані Євгенія Барчинська, яка  понад 40 років нежаліє свого часу, щоб підтримати діяльність вчителів і веде тзв що річний щоденник відбутих цікавих подій, занять в школі." Цьогорічний 2012 року звіт має появитися у обох наших газетах.

Подяку скали і Батьківському Комітетові до якого належать: комітет голова Ліля Матіюк,і заступник Павло Петрикович, Іван Береговий, Олександра Кучерук, Христина Коваль, Марійка Шушняк, Шарлін Істон та Михайло Тротнар.

Ми довідалися з слів пані Одарки, що Австралійський Католицький Клюб ДУЛІС (Dooleys)   в Лідкомбі, який дуже добре ставиться до різних організацій околиці, - пожертвував школі 10 тисяч долярів, для закупу спеціяльного компютора з екраном.

Пожертви на школу дають і пані з Союзу Українок, відділ ім. Ольги Басараб, а найбільшу пожертву склали пані з відділу ім. Анни  Ярославни. 

Кредитівка Sydney Credit Union -Карпати також підтримує фінансово школу – вони дають на кожного учня відповідну суму і подарували школі  фотокопійну машину (photocopier) і дали  гроші на закуп харчів, коли приготовляємо перекуску в кафейці під церквою св. Андрія по неділях.

Роздача свідоцтв затянулася, бо кожному школяреві, від 4 літніх школярів садочку,  було вручено свідоцтво, робили ми  знимки учнів з їх вчителями.

Пані Одарка передала Соломії Матіюк і Лукіянові Адамс -Дусь нагороду грамоту від міністра - The Ministers Award for Excellence in Student Achievement - Community Language Schools Students of the Year 2012.  Нагорода надається студентам за кращі оцінки у рідній мові етнічних шкіл. Обширна стаття про ці нагороди й участь учнів Братської Школи в імпрезі подана в "Вільній Думці" ч. 31-34 (3182-314) 6 - 12.9.2012 стр. 16).

Пані Євгенія Барчинська вручила  почесне свідоцтво і пропам'ятну медаль переможцям конкурсу з української мови ім. Петра Яцика в Австралії 2012 року - Дмитрові Кучерявому, Ростиславові Бик і Максимові Дусь-Адамс. 

Пропам'ятні грамоти дістали всі ті школярі, які зробили в клясі - воркшоп пі Славки Гошовської ляльки мотанки. В деяких вони вийшли дуже цікаво, дуже гарно.  Мені всі вони подобалися. Вони майже такі, як в Україні роблять майстри. 

Ще були грамоти подяки піяністам Маркіянові  Стефанишинові і Максимові Адамс-Дусь. 

Цього року було дві випускниці в школі. Бріяна Берегова закінчила 10 клясу школи і прощалася з учителями й учнями. Небуло це так просто. Написала вона тзв прощальне слово та читаючи перші рядки немогла стримати сліз. Одарка Брецко взяла її промову і почала читати...і також в сльозах немогла докінчити тексту. Прийшов їм в порятунок о. Симон. І то вийшло дуже зворушливо й гарно.

Бріяна   вказала на те, як вона через участь в школі стала УКРАЇНКОЮ і що небуде її так легко забути все пережити і засвоєне в школі. Вона под'якувала вчителям за їх труд й терпіння до неї й закликала присутніх дітей вивчати українську мову й закінчити українську школу, що дещо раніше і зробив  отець Симон та пані Брецко і Барчинська.

Директорка школи вказала присутнім на те, що з закінченням школи Бріяни - закінчилася тзв ера  родини Берегових, всі діти яких закінчили школу. Зокрема подякувала батькам братів Андрія й Івана Берегових, які допомагали, де могли в школі, при її імпрезах, і очевидно Ірені й Іванові - батькам Бріяни, які також були великою допомогою всюди, де і коли треба було. Вручено їм вазонок троянд.

Алана Коваль закінчила 9 - ту клясу, була взірцевою учиницею. Також її прощали і дякували батькам Христині і Вікторові Коваль за їх труд й їм подарували троянди...

Ліля Матіюк, голова батьківського комітету також прощали випусників школи, даруючи їм коноверту...І обдарували всіх вчителів й мене.

І висловили надію, що Бріяна завітає ще до школи і буде допомагати молодшим учням своїм знанням.

Отець Олег Стефанишин виступаючи сказав, що всім дякували а забули саму директорку пані Одарку. Так, що він теплими словами окреслив її віддану, довголітню кропітку працю в школі й виніс її сердечну подяку.

При перекусці ми мали нагоду поспілкуватися і ще раз поговорити про запляновану надругий рік поїздку школярів та вчителів в Україну.

В неділю 16.12.2012 підчас парафіяльного свята діти виступили з згаданою мною програмою. Одарка Брецко повторили перед чисельно зібраними парафіянами все, те, що казала в суботу.

Крім того Бріяна Берегова отримала нагороду з фонду фондів Мирона Даниляка за знання історії, Дмитра і Марії Слободян за її активну участь в шкільному і громадському житті. Вона активна сумівка.

[![](http://www.ozeukes.com/wp-content/uploads/2013/01/DSCN1778.jpg)
](http://www.ozeukes.com/wp-content/uploads/2013/01/DSCN1778.jpg)

Шкільний Рік, так можна сказати закінчився **31.12.2012 Новорічною Зустрічю в Домі Молоді, **на яку прийшло багато новоприбулих з України й вихідців з бувшої Юґославії. Діти-учні провели дуже гарно вечір, брали участь у для їх призначеній грі з кріслами ( О, скільки сміху було з того приводу!) й інших. Грала  моя й багатьох в Сіднеї улюблена оркестра ДВД в складі: **Данило Рудак, Стефан Сікорський та Володимир Панкович.** Вони не брали зарплати за гру а подарували ті гроші на Школу. Управа Спілки Української Молоді не брала грошей за винайм залі. Дуже дякують всі за такий жест-подарунок. Школа організувала вечір, щоби зібрати дещо фондів. Цього року в червні заплянована поїздка вчителів, родичів й учнів в Україну. 

[![](http://www.ozeukes.com/wp-content/uploads/2013/01/DSCN18031.jpg)
](http://www.ozeukes.com/wp-content/uploads/2013/01/DSCN18031.jpg)

Всім нагадується, що наука в рідній школі розпочнеться у лютому 2012 року! 

Всі знимки тут  [https://picasaweb.google.com/103027822885947798979/ZAKINCZENNIASKILNOHOROKU#](https://picasaweb.google.com/103027822885947798979/ZAKINCZENNIASKILNOHOROKU#)
