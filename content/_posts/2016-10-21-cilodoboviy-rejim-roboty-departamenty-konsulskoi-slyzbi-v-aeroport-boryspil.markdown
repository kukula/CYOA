---
author: cyoasu
date: 2016-10-21 06:19:39+00:00
draft: false
title: Цілодобовий режим роботи консульської служби в аеропорту Бориспіль
type: post
url: /politics/cilodoboviy-rejim-roboty-departamenty-konsulskoi-slyzbi-v-aeroport-boryspil/
categories:
- Media
- Politics
---

### Наказом Міністерства закордонних справ України запроваджено цілодобовий режим роботи оперативного відділу Департаменту консульської служби МЗС України в аеропорту Бориспіль


![](http://mfa.gov.ua/mediafiles/sites/dubai/images/news/tmbs/14716162_989986401109702_2054054357342714665_n-tmb-270x180.jpg)
З 17 жовтня 2016 року наказом МЗС України запроваджено цілодобовий режим роботи з семиденним робочим тижнем оперативного відділу Департаменту консульської служби МЗС України в аеропорту «Бориспіль».

Зазначений крок покликаний, зокрема, покращити умови оформлення українських віз громадянам країн, для яких, відповідно до положень Постанови Кабінету Міністрів України від 01.06.2011 р. № 567 «Про затвердження Правил оформлення віз для в’їзду в Україну і транзитного проїзду через її територію», запроваджено оформлення в пункті пропуску через державний кордон віз для в’їзду в Україну на строк до 15 днів з метою туризму.

Вищезгаданий режим стосується громадян таких країн: Австралії, Антигуа і Барбуди, Співдружності Багамських островів, Барбадосу, Республіки Маврикій, Нової Зеландії, Об’єднаних Арабських Еміратів, Республіки Палау, Республіки Ель Сальвадор, Республіки Сейшельські Острови, Федерації Сент-Кіттс і Невіс, Республіки Тринідад і Тобаго.

Робота МЗС України у візовій сфері спрямована на досягнення максимально спрощеного режиму поїздок громадян України за кордон та заохочення іноземців відвідувати України.

На наше переконання, умови оформлення українських віз мають бути сприятливими для людей та не повинні створювати необґрунтованих перешкод та ускладнень іноземцям, які планують поїздки в Україну.
