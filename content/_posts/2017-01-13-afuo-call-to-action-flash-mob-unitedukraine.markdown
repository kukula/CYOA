---
author: cyoasu
date: 2017-01-13 06:38:36+00:00
draft: false
title: 'AFUO CALL TO ACTION FLASH MOB #UnitedUkraine - #УкраїнаЄдина'
type: post
url: /politics/afuo-call-to-action-flash-mob-unitedukraine/
categories:
- Community
- Media Releases
- Politics
---

![Australian Federation of Ukrainian Organisations](http://www.ozeukes.com/wp-content/uploads/2014/10/image001.png)



12-го січня 2016




**СОЮЗ УКРАЇНСЬКИХ ОРГАНІЗАЦІЙ АВСТРАЛІЇ (СУОА)**
**ЗАКЛИКАЄ ПРИЄДНАТИСЯ ДО МІЖНАРОДНОЇ АКЦІЇ ТА ФЛЕШМОБУ**
**НА ПІДТРИМКУ УКРАЇНИ**
**#UnitedUkraine  #УкраїнаЄдина**
**ЩО ВІДБУВАТИМЕТЬСЯ У 60 КРАЇНАХ СВІТУ TA ПРИСВЯЧУЄТЬСЯ**
**ДНЮ СОБОРНОСТІ УКРАЇНИ**


Тож  закликаємо  українську  спільноту - на Маланках наступними днями почати акцію та українців штату Вікторія долучитися до активної  участі в акції, Української Громади Вікторії, що відбудеться 22 січня 2017 року під час пікніку у Queen Park Moonee Ponds.

![](http://www.ozeukes.com/wp-content/uploads/2017/01/UnitedUkraine.jpg)



**ІНФОРМАЦІЯ ПРО ФЛЕШМОБ**


До Дня Соборності України всеукраїнська молодіжна громадська організація «Батьківщина Молода» та громадська організація «Ukrainians» проводять ІІІ міжнародний флешмоб «United Ukraine». Учасником флешмобу може стати кожен, хто підтримує Україну, прагне її єдності та припинення військової агресії з боку Росії!

В 2016 році у флешмобі взяли участь понад 15 000 учасників із 68 країн світу та 117-ти населених пунктів в Україні. До флешмобу долучились Президент України Петро Порошенко, Глава Української Православної Церкви Київського Патріархату Філарет, Генеральний Секретар Світового Конгресу Українців Стефан Романів, Міністр Закордонних справ України Павло Клімкін, Міністр молоді та спорту України Ігор Жданов та ін.

Цього року організатори ставлять собі за мету залучити до флешмобу учасників з 200 населених пунктів в Україні та понад 40 країн світу.

Як долучитись до флеш-мобу:

1) Роздрукуйте або намалюйте постер формату А4 з гаслом акції українською («Україна Єдина») чи англійською («United Ukraine»). Завантажити постери в гарній якості можна за посиланнями:

Українською: [http://www.ozeukes.com/wp-content/uploads/2017/01/flashmob-ukr.jpg](http://www.ozeukes.com/wp-content/uploads/2017/01/flashmob-ukr.jpg)

Англійською: [http://www.ozeukes.com/wp-content/uploads/2017/01/flashmob-eng.jpg](http://www.ozeukes.com/wp-content/uploads/2017/01/flashmob-eng.jpg)

2) Зробіть фото з постером. Фото має бути горизонтальним і на ньому має бути одна людина. Бажано робити фото на фоні відомих місць у ваших містах. Бажаючі можуть також записати відео з постером, на якому розповісти чому вони вирішили долучитися до флешмобу і чому прагнуть єдності України (максимальна тривалість відео 30 секунд).

3) Опублікуйте фото на офіційній сторінці флеш-мобу [https://www.facebook.com/events/350999328591859](https://www.facebook.com/events/350999328591859)  а також на своїх сторінках в соцмережах, обов’язково вказавши хештег #UnitedUkraine, країну та місто, де зроблено фото. Наприклад: Горішні Плавні, Україна #UnitedUkraine або Toronto, Canada #UnitedUkraine.

4) Позначте в дописі трьох своїх друзів та передайте їм естафету флешмобу.

5) Надішліть фото в гарній якості (для друку) на електронну пошту [unitedukraine2017@gmail.com](mailto:unitedukraine2017@gmail.com).

22 січня організатори флешмобу проведуть публічну акцію в м. Києві, на якій презентують журналістам та громадськості роздруковані фото з учасниками флешмобу з різних країн світу та куточків України.

Довідка: 22 січня – величний день в історії України. 1919 року на Софіївській площі у Києві був проголошений Акт возз’єднання Української Народної Республіки та Західно-Української Народної Республіки. У цей день також прийнято згадувати іншу подію, яка відбулась рівно на рік раніше 22 січня 1918 р. - прийняття IV Універсалу УЦР, яким проголошувалася повна незалежність Української Народної Республіки.

За деталями та додатковою інформацією звертайтеся до координатора флешмобу Олексія Захарченка: +380975102303, [oleksiy.zakharchenko@gmail.com](mailto:oleksiy.zakharchenko@gmail.com), [https://www.facebook.com/oleksiy.zakharchenko](https://www.facebook.com/oleksiy.zakharchenko).

[![](http://www.ozeukes.com/wp-content/uploads/2017/01/flashmob-eng.jpg)
](http://www.ozeukes.com/wp-content/uploads/2017/01/flashmob-eng.jpg)

[![](http://www.ozeukes.com/wp-content/uploads/2017/01/flashmob-ukr.jpg)
](http://www.ozeukes.com/wp-content/uploads/2017/01/flashmob-ukr.jpg)

** **
