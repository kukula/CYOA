---
author: bazj
date: 2012-04-25 11:37:21+00:00
draft: false
title: Відзначення 100 ліття з дня народження ЯРОCЛAВA CТЕЦЬКA в Cіднеї
type: post
url: /events/new-south-wales/commemorating-100-anniversary-of-stetsko-in-sydney/
categories:
- Community
- Current Affairs
- New South Wales
- Politics
---

[![](http://www.ozeukes.com/wp-content/uploads/2012/04/100-littia-Stetsko-002.jpg)
](http://www.ozeukes.com/wp-content/uploads/2012/04/100-littia-Stetsko-002.jpg)


**Відзначення 100 ліття з дня народження ЯРОCЛAВA CТЕЦЬКA**** ****в Cіднеї**


_ _

Вчора , в новому Домі Української  Молоді на John St Lidcombe, зібралася значна громада людей, щоб відзначити Ювілей – 100 років від дня народження великого сина українського народу, св.п. Ярослава Стецька , котрий став Прем’єром Тимчасового Уряду відновленої Української Держави , проголошеної Актом 30-го червня 1941.  Арешти слідували.  Концентраки.

Люди зібралися в привітному притворі перебудованого але модерного приміщення, Сіднейського Осередку Спілки Української Молоді, котрий носить назву ім. Тараса Чупринки, як в Ню Йорку.  Подавано соки з помаранч та інших овочів.  За короткий час, усі рухнули до головної  салі , на 200 сидячих місць.  Занявши свої місця за гарно прибраними столами, усі очікували початок Свята.  Саля не заповнилася, дехто замовив був квитки а не прибув.  Їхня страта, бо не почули змісту а не пльоток про сучасність.

[![](http://www.ozeukes.com/wp-content/uploads/2012/04/IMG_0178.jpg)
](http://www.ozeukes.com/wp-content/uploads/2012/04/IMG_0178.jpg)Їжу і пиття поблагословив за звичаєм о. Ждан Коломиєць.Новий шедевр кухонного мистецтва, сумівець Стефан Михно з штабом помічників зварив борщ, подав два м’ясива солодке з морозивом та великим тортом, печеним Лілією Матіюк.

Також ввійшли до салі запрошені австралійські та інші етнічні представники бувших співробітників в Австралійському Відділі АБН – Анти Большевицького Блоку народів –якого ще в 1946р міжнародним президентом, став св. п. Ярослав Стецько, посилюючи правомірне незадоволення українських післявоєнних скитальців в 1960-их і 70х роках з подальшими утисками комуністичного  режиму на рідних заемлях.  Це була тюрма народів.

[![](http://www.ozeukes.com/wp-content/uploads/2012/04/IMG_0181.jpg)
](http://www.ozeukes.com/wp-content/uploads/2012/04/IMG_0181.jpg)[![](http://www.ozeukes.com/wp-content/uploads/2012/04/IMG_0182.jpg)
](http://www.ozeukes.com/wp-content/uploads/2012/04/IMG_0182.jpg)Сіднейська спільнота особливо підтримувала бувшу Місію Свободи на Формозі (Тайван), та інші заходи дипломата Я. Стецька на міжнародній арені.  На конференціях Світової Антикомуністичної Ліґи (ВАКЛ), кількакратно виступали українські Сіднейці, в українських делегаціях під проводом п-і Слави та Ярослава Стецьків.

Це зібрання  в Домі Української Молоді також гучно вітало цього дня, надзвичайно заслуженого гостя з України – Др-а Сергія Квіта, президента Києво-Могилянської Академії, професора журналістики, адміністратора, бувшого абітурієнта престижної Американської програми школярів Фулбрайта.  Оце саме Др. Квіт мав виступати і виступав з знаменною головною доповіддю на цьому святі, заторкуючи цікаві вінєтки із життя Я. Стецька.- та п-і Слави.

[![](http://www.ozeukes.com/wp-content/uploads/2012/04/IMG_0179.jpg)
](http://www.ozeukes.com/wp-content/uploads/2012/04/IMG_0179.jpg)Не потрібно було входити в подробиці.  З боку салі, була розложена виставка кольорових фотографій з Музею Ярослава Стецька (і п-і Слави) вислана нам з Великого Глубочка біля Тернополя де народився був Ярослав, а де активіст в цьому районі, п. Мирон Сагайдак, подбав про споруду і вивінування прекрасного музея – з фінансовою допомогою Сіднейського Відділу Ліґи Вільної України та Аделаїдської.  Кошти збирав завзято Василь Ней, бувший житель і також уродженець села.  Експонати музея будуть з вдячністю затримані Ліґою в ДУМ, де вже має місце маленький музей Відділу Союзу Українок Австралії, ім. О. Басараб.

Формальна частина почалася від привіту голови  Проводу  ОУН(б) Стефана Романіва, котрого зачитав, в оправданій  відсутності самого голови,  провідник на терен НПВ  Ярослав  Дума, відмітивши велику постать  Я. Стецька.   Рівнож  Я. Дума відчитав привіт Стефана Романіва, в його капацитеті голови СУОА , спонзора приїзду дост. Гостя Др-а Сергія Квіта.   Ярослав Дума також вітав від усіх друзів в області.

Та повернемося до промови Др-а Сергія  Квіта.  Промовець розповів, про сучасний політичний стан в нашій Батьківщині.  Там влада є в руках поганого уряду.  Роль президента в тім є фундаментально не задовільною.  Існує сумний стан браку нових лиць, що може призвести до спроб пануючої партії  поновити впливи.  Одиноке «нове лице в політиці» це постать бувшого боксера Віталія Кличка, котрий намагається вивчити досконаліше мову – звісно ж українську, бо балотується на мера Києва.  Др Квіт  Не потрібно далі демонізувати Дмитра Табачника – він сам себе викінчить, бо його ніхто не любить – Табачника план для сектора вищої освіти,  був суто відкинений академічним  колективом.  Він  Путіна міністер, та Росії апологетик – не України.

[![](http://www.ozeukes.com/wp-content/uploads/2012/04/IMG_0183.jpg)
](http://www.ozeukes.com/wp-content/uploads/2012/04/IMG_0183.jpg)[![](http://www.ozeukes.com/wp-content/uploads/2012/04/IMG_0184.jpg)
](http://www.ozeukes.com/wp-content/uploads/2012/04/IMG_0184.jpg)Співпраця між Києво-Могилянським і Українським Католицьким Університетами є взаїмно доповнююча.  В КМА більшість факультетів взоруються на західних моделях докторських структур, відкидуючи совєтські залишки кандидатур, аспірантур тощо.  УКУ напримір має курси філософських дисциплін а в КМА запроваджуватимуть департаменти Інформаційної Технології (ІТ), бо ця старовинна але з духом часу прогресивно думаюча інституція,  бажає злитися в русло модерних західних течій.  Українська і англійська мови панують, як мови навчання, з огляду  на  завдання університету КМА виховувати нові кадри державних посадовців.та урядників.

Ведучий програмою, нижчепідписаний, подбав щоб з  привітальними промовами виступили були речники наших етнічних сусідів. мадярів, хорватів, балтійців.  Особливо змістовне і порівняльно паралельне експозе висловила приятелька в Балтійській Раді, естонка Тіію Кроль-Сіммул.  Вона вказувала на потребу бути чуйним і  резолютним, бо ворог не спить, і далі бороздить.

Слово Майкела Дарбі, бувшого Президента Ради Поневолених Народів НПВ в 1970-их і 1980-их роках, було насичене прекрасним знанням української історії -мииулої як і сучасної.

Хорватський-Австралійський федеральний  віцепрезидент Фабіян Ловоковіч, один з ближчих співпрацівників Ярослава і Слави Стецько на міжнародній арені ВАКЛ конференцій, запевняв усіх що між нашими обома народами завжди будуть приязні відносини.

Кінцева промова, мадяра Беля Кардоша, порушила добро-сусідські  пограничні аксіоми.  Австралія сприяє затриманню повного довір’я між народами Европи.

Др. Сергій Квіт проїде п’ять австралійських поселень українців на цьому континенті.  Напевно СУОА підготовило грунт для всебічної фінансової допомоги КМА.

[![](http://www.ozeukes.com/wp-content/uploads/2012/04/IMG_0180.jpg)
](http://www.ozeukes.com/wp-content/uploads/2012/04/IMG_0180.jpg)КМА зветься державним університетом – але цей уряд що тепер панує скоротив фінанси університета на 50%.  Ганьба та й годі.  То не моглоб статись в Австралії.

Сіднейський Відділ Ліґи Вільної України започаткував збір коштів,. поважним датком який був вручений Др. Квітові в неділю.  Індивідуальні пожертви вплинули також від п. Василя Нейа та інших.  Надіються в СУОА, що другі інституції також долучаться до цього.

Діловий комітет імпрези складався був із представників організацій КУДО (Конференція Українських Державницьких Організацій) НПВ.  Були там від Ліґи Вільної України, Союзу Українок (відділ ім О. Басараб), Станиці бувших вояків УПА, Осередку СУМ  та клітина ОУН(б).  Членам комітету належиться подяка за їхню працю


** _23-го Квітня 2012_**




**_                                                             Юрій  Менцинський_**
