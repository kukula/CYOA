---
author: cyoasu
date: 2016-07-30 11:12:29+00:00
draft: false
title: Ігри з історією несуть небезпеку не лише Польщі, але й всьому ЄС
type: post
url: /politics/zayava-volyn-provid-oun/
categories:
- Media Releases
- Politics
---

![OUN](http://www.ozeukes.com/wp-content/uploads/2015/08/OUN.png)



### **Ігри з історією несуть небезпеку **




### **не лише Польщі, але й всьому ЄС**




_Постанова Сейму Польщі – політичні ігри на користь спільного ворога_


Постанова польського Сейму про визнання трагедії Волині 1943-45 рр. «геноцидом польського населення, спричиненого діями українських націоналістів» є юридично необґрунтованою, не має нічого спільного з реальною історією і є політично вмотивованою.

Попри всі намагання керівництва України дійти порозуміння та примирення з польською стороною через суперечливі моменти в історії, всупереч історичним науковим дослідженням, політична верхівка Польщі намагається нав’язати нашій державі та світу свою тенденційну інтерпретацію трагічних подій на Волині 1943 року, коли загинули десятки тисяч поляків і українців.

В часи Другої світової війни українські націоналісти боролися за звільнення своєї землі від окупантів – зокрема гітлерівської Німеччини та сталінського СССР, захищали власний народ від винищення та депортації. Ще в жовтні 1943 року у своєму Комунікаті щодо Волинських подій Провід ОУН виразно і однозначно заявляв:



 	  1. «ОУН самостійників-державників неодноразово в своїх офіційних публікаціях займала становище до польського населення на українських землях та до українсько-польських відносин взагалі і своє негативне становище до тих форм боротьби, що їх згадані події виявляють.
 	  2. Ні український нарід, ні Організація нічого спільного з тими масовими убивствами не мають.
 	  3. Польсько-українська різня лежить сьогодні в інтересах Німеччини, а в першу чергу – в інтересі большевицької Москви, яка шляхом взаємного фізичного знищування українців і поляків змагає до тим легшого поневолення обох народів та заволодіння їхніми землями.

Провід ОУН самостійників-державників осуджує факти взаємних масових убивств, звідки вони не походили б, і взиває все українське громадянство бути чутким на ворожу інспірацію та дотримуватись постави, яку диктує інтерес національно-визвольних змагань українського народу».

Підхід польських політиків аж ніяк не можна назвати юридичним, історичним, європейським, а тим паче таким, що сприятиме примиренню та подальшій тісній співпраці українців та поляків у найближчий час.

На відміну від Іспанії, Німеччини, Франції, де було досягнуто історичного порозуміння як всередині цих країн, так і з сусідами, польська держава намагається виставити на той час бездержавних українців стороною, яка чимось завинила і має нести відповідальність за надумані й приписані третьою стороною злочини.

Організація Українських Націоналістів (бандерівців) рішуче відкидає звинувачення національно-визвольного руху українців у надуманому «геноциді» і заявляє, що посилення конфронтації на ґрунті історичного минулого вигідне лише спільному ворогові двох держав – путінській Росії, яка, діючи методами свого попередника – СРСР, провокує новий міжнаціональний конфлікт і здійснює свої імперські плани, знову провокуючи ворожнечу між українцями та поляками.


**Провід ОУН (б)**


** ****25/07/2016**
