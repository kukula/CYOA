---
author: cyoasu
date: 2014-08-24 01:22:46+00:00
draft: false
title: 23 річниця Незалежності України у Мельбурні
type: post
url: /events/23-%d1%80%d1%96%d1%87%d0%bd%d0%b8%d1%86%d1%8f-%d0%bd%d0%b5%d0%b7%d0%b0%d0%bb%d0%b5%d0%b6%d0%bd%d0%be%d1%81%d1%82%d1%96-%d1%83%d0%ba%d1%80%d0%b0%d1%97%d0%bd%d0%b8-%d1%83-%d0%bc%d0%b5%d0%bb%d1%8c%d0%b1/
categories:
- Community
- Events
- Victoria
---

В неділю 17 серпня, у залі Deakin, що на Площі Федерації у Мельбурні, відбувся культурно - мистецький захід з нагоди
23 -тої річниці Незалежності України та 200 - тої річниці від дня народження Великого Пророка України Тараса Григоровича Шевченка.
Організатором заходу була Українська Громада Вікторії.

У цей святковий день у залі майоріли вишиванки різних реґіонів України, виконаних майстрами сучасності та минулих століть. І не дивно! Адже тут зібрався цвіт українського суспільства – співаки, танцюристи, музиканти, українці імміґрації різних ґенерацій: піонери, що започаткували українське життя в Австралії, їх діти та онуки, і представники нової хвилі імміґрації та їх діти і онуки.

Ведуча програми п.Галя Костюк привітала присутніх та змістовно поєднала розповідь, щодо 23 - річниці Незалежності України та 200 - тої річниці від дня народження Т. Шевченка, з сумними подіями сьогодення в Україні, представила програму свята і, побажавши присутнім гарно провести час в атмосфері української культури та мистецтва, надала слово високодостойному гостю панові Mutthew Guy – Міністрові планування, Міністрові багатокультурності штату Вікторії,
який офіційно відкрив Святкову Програму.

[caption id="attachment_9336" align="alignright" width="300"][![Matthew Guy MP with Lehenda Dancers](http://www.ozeukes.com/wp-content/uploads/2014/08/10584019_364609560356209_7074575156190331533_n-300x223.jpg)
](http://www.ozeukes.com/wp-content/uploads/2014/08/10584019_364609560356209_7074575156190331533_n.jpg) Matthew Guy MP with Lehenda Dancers at Federation Square[/caption]

Пан Mutthew Guy, привітавши присутніх, а зокрема почесних гостей пані ІринуТкаченко, журналістку Національного Радіо України, та представників Парламенту Вікторії - пана Nicholas Kotsiras і пана Telmo Languillier, коротко освітив сумні сучасні події в Україні і наголосив:
“Україна - неділима, є одна - єдина, європейська Україна!”
А пан Т.Languillier, у своєму вітальному слові, навіть декламував “Заповіт” Т. Шевченка, англомовного перекладу.

Продовженням програми, яку цікаво та дотепно вела п.Г.Костюк, був святковий концерт.
Атмосфера у залі супроводжувалася українськими танцями, мелодіями і піснями - народними та на слова Т.Шевченка у виконанні мистецьких колективів Вікторії, яких гучними, щирими оплесками вітали присутні у залі.
Свої здібності демонстрували танцювальні ансамблі – “Верховина” СУМ та новостворений танц.анс. “Легенда”, кер. М.Моравська - Дехніч, Заслужений Діяч Мистецтв України.

В цікавому поєднанні співу та хореографії виконувалася пісня “Sweet People” родинним тріо “Tremelo”, кер. Я.Вашенко.
Бриніла бандура Ансамблю Бандуристів ім. Л.Українки, кер. док. І.Якубович, виконавши “В’язанку творів Шевченка” та звучали українські мелодії у виконанні мельнбурнського оркестру акордеоністів, кер.І.Степко.

Присутні щиро вітали співочий ансамбль “Родина” УГВ, кер. М.Ґраноліч, та солістів ансамблю п. Л.Бурлак і п. Л.Ґраноліч.
Тепло вітали у залі жіночий гурт “Світанок“, які виконували українські народні пісні та пісні на слова Т.Шевченка.
Вперше на українсько - австралійській сцені дебютувала п.Олександра Листопад, виконавши авторську пісню “Жебрачка”.

Особливої атмосфери святові додали твори у виконанні зведеного чоловічого хору “Гомін” філії УГВ Нобл Парку та групи чол. хору “Черемош” СУМ – кер. Заслужений Діяч Мистецтв України В.Головко. Під акомпонемент Ансамблю Бандуристів ім.Л.Українки, а також під акомпонемент мельнбурнського оркестру акордеоністів могутньо звучали пісні, солісти Е.Стефин та Р.Кіт, а зокрема “Пісня про Дніпро”.
Здавалося, що слова цих пісень донеслись до берегів Дніпра, до рідної Батьківщини України.

[caption id="attachment_9337" align="alignleft" width="581"][![Lehenda](http://www.ozeukes.com/wp-content/uploads/2014/08/10615629_366175936866238_6541974031306866044_n.jpg)
](http://www.ozeukes.com/wp-content/uploads/2014/08/10615629_366175936866238_6541974031306866044_n.jpg) Lehenda Dance Company Dancers.  
Image courtesy of Dina Studio Photography[/caption]

Приємною несподіванкою був показ українського національного вбрання та української вишиванки в сучасній інтерпретації, яку представили п. Л.Сліпецька та п.І.Слобода і яку, майже професійно, демонстрували учні молодших класів українських суботніх шкіл, тим самим популяризуючи українську вишиванку, як святковий одяг.
Бурхливими оплесками та блискавками фотокамер вітали присутні це дійство.
Окрім святкового концерту до свята долучили
• збірку поштових марок – п.Я.Кутний,
• сувеніри з України – п-во Олена та Іван Ґуґляк,
• українські книжки “Bayda Books”– п.Ю.Ткач,
• виставку до 200 річниці Т.Шевченка – Управа Союзу Українок Вікторії,
• виставку малюнків учнів українських шкіл під назвою “Мій Шевченко” – дирекція суботньої школи.

Були організовані інформаційні столи :
• Української Громади Вікторії – де можна було придбати інформаційну брошуру,
• Української Центральної Шкільної Ради – де рекламували українські суботні школи та українські студії в університеті ім. Монаша,
• кооп. Дністер – де працівники кооперативи радо інформували про існуючі послуги банкової установи.
Події у залі привертали увагу представників австралійського населення, які мали нагоду ознайомитися з українською культурою і мистецтвом та покуштувати українського пива , квасу та горілки.
Завершили святкову програму традиційним “Гопаком” , який виконали танцюристи ансамблю “Легендa” та славнем
“Ще не вмерла Україна”, у виконанні всіх присутніх у залі.

Tож заходи відзначення Дня Незалежності України показали, що Українська Громада Вікторії існує, що вона діюча і радо запрошує нових громадян до співпраці.

Ірина Андреєва
