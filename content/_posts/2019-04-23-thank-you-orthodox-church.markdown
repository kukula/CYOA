---
author: cyoasu
date: 2019-04-23 12:28:23+00:00
draft: false
title: Фінансова допомога СУОА - подяка ПЦУ - Черкаська Епархія
type: post
url: /community/thank-you-orthodox-church/
categories:
- Community
tags:
- CYOA help
- Orthodox Church
- Thank you
---

Вельмишановний пане Стефане!




Святі отці нашої церкви говорили, що тих кого Господь особливо любить – тим Він посилає випробування. Багато століть ми всі прагнули до волі та незалежності, отримали її, але не були внутрішньо готові тією волею розпоряджатися. Україна до 2014 року була розділена на Схід і Захід, «своїх» та «чужих». Але прийшла війна. Вона принесла багато горя, але як не парадоксально, Україна стала цілою, мільйони людей змогли в своєму серці із гордістю сказати: «Україна – це я!». Вони взяли в руки зброю, щоб цю Україну боронити. Ці герої повертаються додому і зіштовхуються з не менш важким викликом – посттравматичним стресовим розладом, залежностями, проблемами в родині. Словом, декому повернутися стало важче ніж воювати. Цей досвід проходили більшість країн світу, тому ми –медичні капелани - з гідністю прийняли на себе цей виклик.




   Я щиро дякую Вам, та кожній людині, яка долучилася до збору коштів на ремонт у нашому кризовому центрі «Покрова», де ми допомагаємо нашим ветеранам соціалізуватися, повернутися до нормального життя. Все у цьому світі потребує ресурсів, і Ваша допомога для нас неоціненна, тому що тим, хто ризикував своїм життям хочеться дати найкращі, найдієвіші інструменти та допомогу. Тепер ця нитка добра, яка зшиває Україну, тягнеться навіть з далекої Австралії,  з ваших близьких українських сердець.  Хай Господь благословляє всі ваші родини, все що зветься Україна.




Слава Ісусу Христу, Слава Україні!




З повагою, голова служби медичного капеланства




Черкаської єпархії ПЦУ, протоієрей Ігор Лєсов.


[![](http://www.ozeukes.com/wp-content/uploads/2019/04/Австралія-731x1024.jpg)
](http://www.ozeukes.com/wp-content/uploads/2019/04/Австралія.jpg)
