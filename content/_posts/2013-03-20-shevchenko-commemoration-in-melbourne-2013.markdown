---
author: bazj
date: 2013-03-20 00:38:16+00:00
draft: false
title: Свято Шевченка у Мельборні
type: post
url: /culture/shevchenko-commemoration-in-melbourne-2013/
categories:
- Community
- Culture
---

[![Photo0](http://www.ozeukes.com/wp-content/uploads/2013/03/Photo0.jpg)
](http://www.ozeukes.com/wp-content/uploads/2013/03/Photo0.jpg)У березневі Шевченківські Дні українці всього світу вшановують пам’ять пророка України – Тараса Григоровича Шевченка, свято виконують його заповіт:


<blockquote>“...і мене в сімї великій,
В сімї вільній, нoвій,
Не забудьте пом’янути
Незлим тихим словом.”

[![Photo1](http://www.ozeukes.com/wp-content/uploads/2013/03/Photo1.jpg)
](http://www.ozeukes.com/wp-content/uploads/2013/03/Photo1.jpg)</blockquote>


Спільнота Української Громади Вікторії урочисто вшанувала Великого сина української нації Тараса Шевченка в неділю, 17 березня в залі Українського Народного Дому в Есеендоні.

Величаве свято розпочалося вступним словом голови УГВ М. Моравського та покладанням квітів до символічної могили Кобзаря сумівцями  і  пластунами.

Мистецька програма розпочалася славнозвісним “Заповітом” обр.Л.Ревуцького, у виконанні капели “Черемош” СУМ, кер.та дириґент – заслужений діяч мистецтв України В.Головко.

Проф.М.Павлишин продовжив програму свята цікавою доповіддю на тему: ”…і мертвим, і живим, і ненарожденним землякам моїм в Україні і в не Україні моє дружнєє посланіє:” Що означає  “Посланіє” Шевченка?”

[![Photo3](http://www.ozeukes.com/wp-content/uploads/2013/03/Photo3.jpg)
](http://www.ozeukes.com/wp-content/uploads/2013/03/Photo3.jpg)

Доповідь супроводжувалася висвітленням слайдів.

Поему Т.Шевченка “І мертвим, і живим “ декламував пан Федір Габелко.
Проф.Павлишин  зокрема  зазначив:
“Мета нашого виступу – подивитися трохи більш детально на цей класичний текст української ідентичності, простежити, що в цій поемі діється, до кого вона звернена, і чого Шевченко ( чи точніше “я “ цієї поеми, хоч до особи Шевченка це  “я “ дуже близьке) від своїх адресатів хоче.  Мені приємно братися за це завдання спільно з декламатором–сеньйором нашої громади Федором Габелком, якому нещодавно сповнилося 95 років, з чим  ми  всі його вітаємо.”

Треба додати, що пан Габелко ще й маляр-портретист. Адже він є автором портрета Т.Шевченка, що дивиться на нас зі сцени зали.[![Photo2](http://www.ozeukes.com/wp-content/uploads/2013/03/Photo2.jpg)
](http://www.ozeukes.com/wp-content/uploads/2013/03/Photo2.jpg)

У мистецькій програмі звучали пісні на слова Т.Шевченка у виконанні капели “Черемош”.  Щирими оплесками присутні вітали виконавців та солістів колективу, а зокрема Анну Дацьків, Івана Яворського, Володимира Головка.

Пісні на слова Шевченка виконували також члени співочого гуртка “Родина”, муз. керівник Мирослав Ґраноліч, солісти  – Вероніка Ґраноліч і Мирослав Мазур.[![Photo4](http://www.ozeukes.com/wp-content/uploads/2013/03/Photo4.jpg)
](http://www.ozeukes.com/wp-content/uploads/2013/03/Photo4.jpg)









Бриніла бандура ансамблю бандуристів ім.Л.Українки, керівник Ігор Якубович.

Виконавці на скрипках – Андрій та Марко Якубович, віолончель – Стефан Якубович, бандуристи – Рената та Ігор Якубович і Ліліяна Ґеорґія.

[![Photo8](http://www.ozeukes.com/wp-content/uploads/2013/03/Photo8.jpg)
](http://www.ozeukes.com/wp-content/uploads/2013/03/Photo8.jpg)

[![Photo5](http://www.ozeukes.com/wp-content/uploads/2013/03/Photo5.jpg)
](http://www.ozeukes.com/wp-content/uploads/2013/03/Photo5.jpg)

[![Photo6](http://www.ozeukes.com/wp-content/uploads/2013/03/Photo6.jpg)
](http://www.ozeukes.com/wp-content/uploads/2013/03/Photo6.jpg)

[![Photo7](http://www.ozeukes.com/wp-content/uploads/2013/03/Photo7.jpg)
](http://www.ozeukes.com/wp-content/uploads/2013/03/Photo7.jpg)



Прикрасив концерт “Козацький танець” у виконанні середньої групи танц.ансамблю “Верховина” СУМ, керівники Олесь Дехніч та Никола Кострабі.

Учні 11/ 12 класів Братської школи ім.Метрополита Андрея Шептицького підготували коротку двомовну розповідь про життя Т.Г.Шевченка.

Всіх виконавців святкової  програми присутні нагороджували гучними оплесками.

Вже стало традицією, що у день Свята Шевченка університет ім.Монаша відзначає студентів україністики, які відзначилися в навчанні в попередньому році.

З цієї нагоди Пропам’ятну нагороду ім.Ілька Присташа отримав Давид Пріст.

Пропам‘ятну нагороду ім.Степана Солдата за найкращі результати на першому році навчання для студентів, які завершили перед тим 12–тий рік з української мови, отримав Адам Яртим.

Монашську стипендію ім.Рудевичів для заохочення учнів у всіх стейтах вписуватися на предмет  “Українська мова” на рівні 12–го року,



	  * у стейті Вікторія отримали учні Братської школи: Христина Вербовецька, Тереска Гесит, Ева Параскевакіс, Ярема Пришляк, Андріана Рудницька, яких присутні також нагороджували щирими оплесками.
	  * В Сіднеї цю премію отримали Назар Кучерук, Євгенія Подстрешна і Ольга Похмурська.

Проф.М.Павлишин черговий раз подякував щедрим спонсорам цієї стипендії панству Вікторові та Марії Рудевичам за їхню підтримку, починаючи з 2008 року, зазначивши, що цього року вони вдвічі збільшили число стипендії – з чотирьох до восьми, видавши тільки в цьому році 20 000 дол.. Вартість кожної стипендії 2 500 дол..

Від імені університету та всіх присутніх проф.М.Павлишин вітав стипендіатів і вчительку Братської Школи 12–го року Тетяну Щирицю та всіх учителів української системи, які заслуговують на глибоку подяку нашої Громади.

Завершили програму Свята Шевченка могутнім  “Реве та стогне Дніпр широкий” у виконанні капели  “Черемош”.

А я закінчу цей репортаж словами Максима Рильського:[![Photo9](http://www.ozeukes.com/wp-content/uploads/2013/03/Photo9.jpg)
](http://www.ozeukes.com/wp-content/uploads/2013/03/Photo9.jpg)


<blockquote>“ Благословен  той день і  час
Коли прослалась килимами
Земля яку сходив Тарас
Малими босими ногами,
Земля, яку скропив Тарас
Дрібними росами сльозами.“</blockquote>





_реф.преси УГВ_




_Ірина Андреєв_а
